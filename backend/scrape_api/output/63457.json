[
  {
    "url": "https://legislatie.just.ro/Public/DetaliiDocumentAfis/63457",
    "name": "63457",
    "chunk_index": 0,
    "text": "LEGE 246 18/07/2005 - Portal Legislativ Portal Legislativ Meniu Meniu Acasă Despre Proiect Facilități Oferite Legături Utile GDPR Meniu Acasă Despre Proiect Facilități Oferite Legături Utile GDPR Prin portalul N-Lex se acorda acces gratuit la legislatiile nationale ale statelor membre, portalul fiind conceput pe baza unei tehnologii de comunicare interne, ce permite accesarea directa a bazelor de date legislative nationale, rezultatele cautarilor venind direct de la sursa. Cuprins Se încarcă, vă rugăm asteptati. + Fișă act Actiuni suferite Actiuni Induse Refera pe Referit de Cuprinsul Actului Articolul I Articolul II Articolul III Reveniti in topul paginii Forma printabilă LEGE nr. 246 din 18 iulie 2005 pentru aprobarea Ordonanţei Guvernului nr. 26/2000 cu privire la asociaţii şi fundaţii EMITENT PARLAMENTUL Publicat în MONITORUL OFICIAL nr. 656 din 25 iulie 2005 Parlamentul României adoptă prezenta lege. + Articolul I Se aprobă Ordonanţa Guvernului nr. 26 din 30 ianuarie 2000 cu privire la asociaţii şi fundaţii, adoptată în temeiul art. 1 lit. S pct. 2 din Legea nr. 206/1999 privind abilitarea Guvernului de a emite ordonanţe şi publicată în Monitorul Oficial al României, Partea I, nr. 39 din 31 ianuarie 2000, cu următoarele modificări şi completări: 1. La articolul 1, alineatul (1) va"
  },
  {
    "url": "https://legislatie.just.ro/Public/DetaliiDocumentAfis/63457",
    "name": "63457",
    "chunk_index": 1,
    "text": "asociaţii şi fundaţii, adoptată în temeiul art. 1 lit. S pct. 2 din Legea nr. 206/1999 privind abilitarea Guvernului de a emite ordonanţe şi publicată în Monitorul Oficial al României, Partea I, nr. 39 din 31 ianuarie 2000, cu următoarele modificări şi completări: 1. La articolul 1, alineatul (1) va avea următorul cuprins: \"Art. 1. - (1) Persoanele fizice şi persoanele juridice care urmăresc desfăşurarea unor activităţi de interes general sau în interesul unor colectivităţi ori, după caz, în interesul lor personal nepatrimonial pot constitui asociaţii ori fundaţii în condiţiile prezentei ordonanţe.\" 2. La articolul 2, litera c) va avea următorul cuprins: \"c) urmărirea realizării unui interes general, local sau de grup;\". 3. Articolul 4 va avea următorul cuprins: \"Art. 4. - Asociaţia este subiectul de drept constituit de trei sau mai multe persoane care, pe baza unei înţelegeri, pun în comun şi fără drept de restituire contribuţia materială, cunoştinţele sau aportul lor în muncă pentru realizarea unor activităţi în interes general, al unor colectivităţi sau, după caz, în interesul lor personal nepatrimonial.\" 4. Articolul 6 va avea următorul cuprins: \"Art. 6. - (1) În vederea dobândirii personalităţii juridice, membrii asociaţi încheie actul constitutiv şi statutul asociaţiei, în formă autentică"
  },
  {
    "url": "https://legislatie.just.ro/Public/DetaliiDocumentAfis/63457",
    "name": "63457",
    "chunk_index": 2,
    "text": "sau aportul lor în muncă pentru realizarea unor activităţi în interes general, al unor colectivităţi sau, după caz, în interesul lor personal nepatrimonial.\" 4. Articolul 6 va avea următorul cuprins: \"Art. 6. - (1) În vederea dobândirii personalităţii juridice, membrii asociaţi încheie actul constitutiv şi statutul asociaţiei, în formă autentică sau atestată de avocat. (2) Actul constitutiv cuprinde, sub sancţiunea nulităţii absolute: ... a) datele de identificare a membrilor asociaţi: numele sau denumirea şi, după caz, domiciliul sau sediul acestora; ... b) exprimarea voinţei de asociere şi precizarea scopului propus; ... c) denumirea asociaţiei; ... d) sediul asociaţiei; ... e) durata de funcţionare a asociaţiei - pe termen determinat, cu indicarea expresă a termenului, sau, după caz, pe termen nedeterminat; ... f) patrimoniul iniţial al asociaţiei; activul patrimonial, în valoare de cel puţin un salariu minim brut pe economie, la data constituirii asociaţiei, este alcătuit din aportul în natură şi/sau în bani al asociaţilor. În cazul aportului în natură, forma autentică a actului constitutiv şi a statutului este obligatorie; ... g) componenţa nominală a celor dintâi organe de conducere, administrare şi control ale asociaţiei; ... h) persoana sau, după caz, persoanele împuternicite să desfăşoare procedura de dobândire a personalităţii juridice;"
  },
  {
    "url": "https://legislatie.just.ro/Public/DetaliiDocumentAfis/63457",
    "name": "63457",
    "chunk_index": 3,
    "text": "în bani al asociaţilor. În cazul aportului în natură, forma autentică a actului constitutiv şi a statutului este obligatorie; ... g) componenţa nominală a celor dintâi organe de conducere, administrare şi control ale asociaţiei; ... h) persoana sau, după caz, persoanele împuternicite să desfăşoare procedura de dobândire a personalităţii juridice; ... i) semnăturile membrilor asociaţi. ... (3) Statutul cuprinde, sub sancţiunea nulităţii absolute: ... a) elementele prevăzute la alin. (2), cu excepţia celor precizate la lit. g) şi h); ... b) precizarea scopului şi a obiectivelor asociaţiei; ... c) modul de dobândire şi de pierdere a calităţii de asociat; ... d) drepturile şi obligaţiile asociaţilor; ... e) categoriile de resurse patrimoniale ale asociaţiei; ... f) atribuţiile organelor de conducere, administrare şi control ale asociaţiei; ... g) destinaţia bunurilor, în cazul dizolvării asociaţiei, cu respectarea dispoziţiilor art. 60.\" ... 5. Articolul 7 va avea următorul cuprins: \"Art. 7. - (1) Oricare dintre membrii asociaţi, pe baza împuternicirii date în condiţiile art. 6 alin. (2) lit. h), poate formula o cerere de înscriere a asociaţiei în Registrul asociaţiilor şi fundaţiilor aflat la grefa judecătoriei în a cărei circumscripţie teritorială urmează să-şi aibă sediul. (2) Cererea de înscriere va fi însoţită de următoarele"
  },
  {
    "url": "https://legislatie.just.ro/Public/DetaliiDocumentAfis/63457",
    "name": "63457",
    "chunk_index": 4,
    "text": "dintre membrii asociaţi, pe baza împuternicirii date în condiţiile art. 6 alin. (2) lit. h), poate formula o cerere de înscriere a asociaţiei în Registrul asociaţiilor şi fundaţiilor aflat la grefa judecătoriei în a cărei circumscripţie teritorială urmează să-şi aibă sediul. (2) Cererea de înscriere va fi însoţită de următoarele documente: ... a) actul constitutiv; ... b) statutul asociaţiei; ... c) actele doveditoare ale sediului şi patrimoniului iniţial; ... d) dovada disponibilităţii denumirii eliberată de Ministerul Justiţiei sau, după caz, refuzul motivat al eliberării acesteia. ... (3) Este interzisă utilizarea în denumirea asociaţiei a denumirilor specifice autorităţilor şi instituţiilor publice. ... (4) În cazul nerespectării dispoziţiilor alin. (3), Ministerul Justiţiei va refuza motivat eliberarea dovezii disponibilităţii denumirii.\" ... 6. La articolul 8, după alineatul (2) se introduce un alineat nou, alineatul (2^1), cu următorul cuprins: \"(2^1) În cadrul procedurii de verificare a legalităţii cererii de înscriere şi a documentelor prevăzute la art. 7 alin. (2), judecătorul desemnat de preşedintele instanţei verifică respectarea dispoziţiilor art. 7 alin. (3) şi poate dispune, prin încheiere motivată, înscrierea asociaţiei în Registrul asociaţiilor şi fundaţiilor, chiar dacă există un refuz motivat al Ministerului Justiţiei de a elibera dovada disponibilităţii denumirii, pe care îl apreciază ca"
  },
  {
    "url": "https://legislatie.just.ro/Public/DetaliiDocumentAfis/63457",
    "name": "63457",
    "chunk_index": 5,
    "text": "la art. 7 alin. (2), judecătorul desemnat de preşedintele instanţei verifică respectarea dispoziţiilor art. 7 alin. (3) şi poate dispune, prin încheiere motivată, înscrierea asociaţiei în Registrul asociaţiilor şi fundaţiilor, chiar dacă există un refuz motivat al Ministerului Justiţiei de a elibera dovada disponibilităţii denumirii, pe care îl apreciază ca neîntemeiat.\" 7. La articolul 8, alineatul (3) va avea următorul cuprins: \"(3) Odată cu efectuarea înscrierii, încheierea prin care s-a dispus înscrierea se comunică din oficiu, pentru evidenţa fiscală, organului financiar local în a cărui rază teritorială se află sediul asociaţiei, cu menţionarea numărului de înscriere în Registrul asociaţiilor şi fundaţiilor.\" 8. La articolul 9, alineatul (2) va avea următorul cuprins: \"(2) Dacă neregularităţile constatate privesc dispoziţiile art. 40 alin. (2) din Constituţie, pentru termenul fixat va fi citat şi parchetul de pe lângă instanţa sesizată, căruia i se vor comunică, în copie, cererea de înscriere, împreună cu actul constitutiv şi statutul asociaţiei. În acest caz punerea concluziilor de către procuror este obligatorie.\" 9. La articolul 13, alineatele (2)-(4) vor avea următorul cuprins: \"(2) Filialele sunt entităţi cu personalitate juridică, putând încheia, în nume propriu, acte juridice în condiţiile stabilite de asociaţie prin actul constitutiv al filialei. Ele pot încheia"
  },
  {
    "url": "https://legislatie.just.ro/Public/DetaliiDocumentAfis/63457",
    "name": "63457",
    "chunk_index": 6,
    "text": "şi statutul asociaţiei. În acest caz punerea concluziilor de către procuror este obligatorie.\" 9. La articolul 13, alineatele (2)-(4) vor avea următorul cuprins: \"(2) Filialele sunt entităţi cu personalitate juridică, putând încheia, în nume propriu, acte juridice în condiţiile stabilite de asociaţie prin actul constitutiv al filialei. Ele pot încheia acte juridice de dispoziţie, în numele şi pe seama asociaţiei, numai pe baza hotărârii prealabile a consiliului director al asociaţiei. (3) Filiala se constituie prin hotărârea adunării generale a asociaţiei. Personalitatea juridică se dobândeşte de la data înscrierii filialei în Registrul asociaţiilor şi fundaţiilor. ... (4) În vederea înscrierii filialei, reprezentantul asociaţiei va depune cererea de înscriere, împreună cu hotărârea de constituire a filialei, statutul, actul constitutiv, actele doveditoare ale sediului şi patrimoniului iniţial ale acesteia, la judecătoria în a cărei circumscripţie teritorială urmează să-şi aibă sediul filiala. Dispoziţiile art. 6 şi ale art. 9-12 sunt aplicabile în mod corespunzător.\" ... 10. După articolul 13 se introduce un articol nou, articolul 13^1, cu următorul cuprins: \"Art. 13^1. - (1) Asociaţia îşi poate constitui sucursale, ca structuri teritoriale fără personalitate juridică. (2) Sucursalele se constituie prin hotărâre a adunării generale. ... (3) Sucursalele desfăşoară activităţile date în competenţa lor de către"
  },
  {
    "url": "https://legislatie.just.ro/Public/DetaliiDocumentAfis/63457",
    "name": "63457",
    "chunk_index": 7,
    "text": "... 10. După articolul 13 se introduce un articol nou, articolul 13^1, cu următorul cuprins: \"Art. 13^1. - (1) Asociaţia îşi poate constitui sucursale, ca structuri teritoriale fără personalitate juridică. (2) Sucursalele se constituie prin hotărâre a adunării generale. ... (3) Sucursalele desfăşoară activităţile date în competenţa lor de către asociaţie.\" ... 11. La articolul 15, alineatul (1) va avea următorul cuprins: \"Art. 15. - (1) Fundaţia este subiectul de drept înfiinţat de una sau mai multe persoane care, pe baza unui act juridic între vii ori pentru cauză de moarte, constituie un patrimoniu afectat, în mod permanent şi irevocabil, realizării unui scop de interes general sau, după caz, al unor colectivităţi.\" 12. La articolul 17 alineatul (2), după litera c) se introduce o literă nouă, litera d), cu următorul cuprins: \"d) dovada disponibilităţii denumirii eliberată de Ministerul Justiţiei sau, după caz, refuzul motivat al eliberării acesteia.\" 13. La articolul 17, alineatul (3) va avea următorul cuprins: \"(3) Dispoziţiile art. 17 alin. (1) şi alin. (2) lit. d), ale art. 8-12 şi ale art. 14 se aplică în mod corespunzător.\" 14. La articolul 18, alineatul (1) va avea următorul cuprins: \"Art. 18. - (1) Fundaţia îşi poate constitui filiale, ca"
  },
  {
    "url": "https://legislatie.just.ro/Public/DetaliiDocumentAfis/63457",
    "name": "63457",
    "chunk_index": 8,
    "text": "17, alineatul (3) va avea următorul cuprins: \"(3) Dispoziţiile art. 17 alin. (1) şi alin. (2) lit. d), ale art. 8-12 şi ale art. 14 se aplică în mod corespunzător.\" 14. La articolul 18, alineatul (1) va avea următorul cuprins: \"Art. 18. - (1) Fundaţia îşi poate constitui filiale, ca structuri teritoriale, pe baza hotărârii consiliului director, prin care le este alocat patrimoniul.\" 15. La articolul 19, alineatul (3) va avea următorul cuprins: \"(3) Dacă fundaţia dobândeşte personalitate juridică după decesul fondatorului, efectele liberalităţilor făcute în favoarea fundaţiei anterior constituirii ei se vor produce de la data actului constitutiv, pentru fundaţiile înfiinţate prin acte între vii, iar pentru fundaţiile înfiinţate prin testament, de la data morţii testatorului.\" 16. La articolul 23, alineatele (1) şi (2) vor avea următorul cuprins: \"Art. 23. - (1) Hotărârile luate de adunarea generală în limitele legii, ale actului constitutiv şi ale statutului sunt obligatorii chiar şi pentru membrii asociaţi care nu au luat parte la adunarea generală sau au votat împotrivă. (2) Hotărârile adunării generale, contrare legii, actului constitutiv sau dispoziţiilor cuprinse în statut, pot fi atacate în justiţie de către oricare dintre membrii asociaţi care nu au luat parte la adunarea generală sau care"
  },
  {
    "url": "https://legislatie.just.ro/Public/DetaliiDocumentAfis/63457",
    "name": "63457",
    "chunk_index": 9,
    "text": "şi pentru membrii asociaţi care nu au luat parte la adunarea generală sau au votat împotrivă. (2) Hotărârile adunării generale, contrare legii, actului constitutiv sau dispoziţiilor cuprinse în statut, pot fi atacate în justiţie de către oricare dintre membrii asociaţi care nu au luat parte la adunarea generală sau care au votat împotrivă şi au cerut să se insereze aceasta în procesul-verbal de şedinţă, în termen de 15 zile de la data când au luat cunoştinţă despre hotărâre sau de la data când a avut loc şedinţa, după caz.\" ... 17. Articolul 27 va avea următorul cuprins: \"Art. 27. - (1) Actul constitutiv poate prevedea numirea unui cenzor sau a unei comisii de cenzori. (2) Dacă numărul asociaţilor este mai mare de 15, numirea unui cenzor este obligatorie. Acesta poate fi o persoană din afara asociaţiei. ... (3) În cazul în care asociaţia nu are obligaţia numirii unui cenzor, fiecare dintre asociaţi care nu este membru al consiliului director poate exercita dreptul de control.\" ... 18. După articolul 27 se introduc două articole noi, articolele 27^1 şi 27^2, cu următorul cuprins: \"Art. 27^1. - (1) Pentru asociaţiile cu mai mult de 100 de membri înscrişi până la data întrunirii ultimei"
  },
  {
    "url": "https://legislatie.just.ro/Public/DetaliiDocumentAfis/63457",
    "name": "63457",
    "chunk_index": 10,
    "text": "dintre asociaţi care nu este membru al consiliului director poate exercita dreptul de control.\" ... 18. După articolul 27 se introduc două articole noi, articolele 27^1 şi 27^2, cu următorul cuprins: \"Art. 27^1. - (1) Pentru asociaţiile cu mai mult de 100 de membri înscrişi până la data întrunirii ultimei adunări generale, controlul financiar intern se exercită de către o comisie de cenzori. (2) Comisia de cenzori este alcătuită dintr-un număr impar de membri. Membrii consiliului director nu pot fi cenzori. ... (3) Cel puţin unul dintre cenzori trebuie să fie contabil autorizat sau expert contabil, în condiţiile legii. ... (4) Regulile generale de organizare şi funcţionare a comisiei de cenzori se aprobă de adunarea generală. Comisia de cenzori îşi poate elabora un regulament intern de funcţionare. ... Art. 27^2. - În realizarea competenţei sale cenzorul sau, după caz, comisia de cenzori: a) verifică modul în care este administrat patrimoniul asociaţiei; ... b) întocmeşte rapoarte şi le prezintă adunării generale; ... c) poate participa la şedinţele consiliului director, fără drept de vot; ... d) îndeplineşte orice alte atribuţii prevăzute în statut sau stabilite de adunarea generală.\" ... 19. Articolul 33 va avea următorul cuprins: \"Art. 33. - (1) Modificarea actului"
  },
  {
    "url": "https://legislatie.just.ro/Public/DetaliiDocumentAfis/63457",
    "name": "63457",
    "chunk_index": 11,
    "text": "asociaţiei; ... b) întocmeşte rapoarte şi le prezintă adunării generale; ... c) poate participa la şedinţele consiliului director, fără drept de vot; ... d) îndeplineşte orice alte atribuţii prevăzute în statut sau stabilite de adunarea generală.\" ... 19. Articolul 33 va avea următorul cuprins: \"Art. 33. - (1) Modificarea actului constitutiv sau a statutului asociaţiei se face prin înscrierea modificării în Registrul asociaţiilor şi fundaţiilor aflat la grefa judecătoriei în a cărei circumscripţie teritorială îşi are sediul asociaţia, cu aplicarea corespunzătoare a prevederilor art. 8-12. (2) Cererea de înscriere a modificării va fi însoţită de hotărârea adunării generale, iar în cazul modificării sediului, de hotărârea consiliului director. ... (3) Despre schimbarea sediului se va face menţiune, dacă este cazul, atât în Registrul asociaţiilor şi fundaţiilor aflat la grefa judecătoriei vechiului sediu, cât şi în cel aflat la grefa judecătoriei noului sediu. În acest scop, o copie a încheierii prin care s-a dispus schimbarea sediului va fi comunicată din oficiu judecătoriei în circumscripţia căreia asociaţia urmează să-şi aibă noul sediu.\" ... 20. Articolul 34 va avea următorul cuprins: \"Art. 34. - Dispoziţiile art. 33 se aplică în mod corespunzător în cazul modificării actului constitutiv sau a statutului fundaţiei.\" 21. După articolul"
  },
  {
    "url": "https://legislatie.just.ro/Public/DetaliiDocumentAfis/63457",
    "name": "63457",
    "chunk_index": 12,
    "text": "s-a dispus schimbarea sediului va fi comunicată din oficiu judecătoriei în circumscripţia căreia asociaţia urmează să-şi aibă noul sediu.\" ... 20. Articolul 34 va avea următorul cuprins: \"Art. 34. - Dispoziţiile art. 33 se aplică în mod corespunzător în cazul modificării actului constitutiv sau a statutului fundaţiei.\" 21. După articolul 34 se introduc trei articole noi, articolele 34^1 -34^3 , cu următorul cuprins: \"Art. 34^1. - (1) Fuziunea se face prin absorbţia unei asociaţii de către o altă asociaţie sau prin contopirea a două ori mai multe asociaţii pentru a alcătui o asociaţie nouă. (2) Divizarea se face prin împărţirea întregului patrimoniu al unei asociaţii care îşi încetează existenţa între două sau mai multe asociaţii existente ori care iau astfel fiinţă. ... (3) Dispoziţiile alin. (1) şi (2) se aplică şi în cazul fuziunii sau divizării unei fundaţii. ... Art. 34^2. - (1) În cazul asociaţiilor, decizia de fuziune sau de divizare se ia prin hotărârea a cel puţin două treimi din numărul total al membrilor organului de conducere. (2) În cazul fundaţiilor, dispoziţiile art. 29 alin. (5) se aplică în mod corespunzător. ... Art. 34^3. - Dispoziţiile art. 39-44 din Decretul nr. 31/1954 privitor la persoanele fizice şi persoanele"
  },
  {
    "url": "https://legislatie.just.ro/Public/DetaliiDocumentAfis/63457",
    "name": "63457",
    "chunk_index": 13,
    "text": "de divizare se ia prin hotărârea a cel puţin două treimi din numărul total al membrilor organului de conducere. (2) În cazul fundaţiilor, dispoziţiile art. 29 alin. (5) se aplică în mod corespunzător. ... Art. 34^3. - Dispoziţiile art. 39-44 din Decretul nr. 31/1954 privitor la persoanele fizice şi persoanele juridice se aplică în mod corespunzător.\" 22. Articolul 37 va avea următorul cuprins: \"Art. 37. - (1) În cazul dizolvării federaţiilor, dacă nu se prevede altfel în lege sau în statut, bunurile rămase în urma lichidării se transmit, în cote egale, către persoanele juridice constituente. (2) Dispoziţiile alin. (1) se aplică prin asemănare şi în cazul retragerii din federaţie a unei asociaţii sau fundaţii. ... (3) Retragerea din federaţie se poate face numai în urma aprobării de către cenzori sau experţi independenţi a unui raport cu privire la exerciţiul financiar.\" ... 23. Titlul capitolului VI va avea următorul cuprins: \"CAPITOLUL VI Asociaţiile, fundaţiile şi federaţiile recunoscute ca fiind de utilitate publică\" 24. La articolul 38, alineatul (1) va avea următorul cuprins: \"Art. 38. - (1) O asociaţie sau o fundaţie poate fi recunoscută de Guvernul României ca fiind de utilitate publică dacă sunt întrunite cumulativ următoarele condiţii: a) activitatea acesteia"
  },
  {
    "url": "https://legislatie.just.ro/Public/DetaliiDocumentAfis/63457",
    "name": "63457",
    "chunk_index": 14,
    "text": "VI Asociaţiile, fundaţiile şi federaţiile recunoscute ca fiind de utilitate publică\" 24. La articolul 38, alineatul (1) va avea următorul cuprins: \"Art. 38. - (1) O asociaţie sau o fundaţie poate fi recunoscută de Guvernul României ca fiind de utilitate publică dacă sunt întrunite cumulativ următoarele condiţii: a) activitatea acesteia se desfăşoară în interes general sau al unor colectivităţi, după caz; ... b) funcţionează de cel puţin 3 ani; ... c) prezintă un raport de activitate din care să rezulte desfăşurarea unei activităţi anterioare semnificative, prin derularea unor programe ori proiecte specifice scopului său, însoţit de situaţiile financiare anuale şi de bugetele de venituri şi cheltuieli pe ultimii 3 ani anteriori datei depunerii cererii privind recunoaşterea statutului de utilitate publică; ... d) valoarea activului patrimonial pe fiecare dintre cei 3 ani anteriori în parte este cel puţin egală cu valoarea patrimoniului iniţial.\" ... 25. După articolul 38 se introduce un articol nou, articolul 38^1, cu următorul cuprins: \"Art. 38^1. - În sensul prezentei ordonanţe, prin utilitate publică se înţelege orice activitate care se desfăşoară în domenii de interes public general sau al unor colectivităţi.\" 26. La articolul 39, alineatul (1) va avea următorul cuprins: \"Art. 39. - (1) Recunoaşterea unei"
  },
  {
    "url": "https://legislatie.just.ro/Public/DetaliiDocumentAfis/63457",
    "name": "63457",
    "chunk_index": 15,
    "text": "articol nou, articolul 38^1, cu următorul cuprins: \"Art. 38^1. - În sensul prezentei ordonanţe, prin utilitate publică se înţelege orice activitate care se desfăşoară în domenii de interes public general sau al unor colectivităţi.\" 26. La articolul 39, alineatul (1) va avea următorul cuprins: \"Art. 39. - (1) Recunoaşterea unei asociaţii sau fundaţii de utilitate publică se face prin hotărâre a Guvernului. În acest scop, asociaţia sau fundaţia interesată adresează o cerere Secretariatului General al Guvernului, care o înaintează, în termen de 15 zile, ministerului sau organului de specialitate al administraţiei publice centrale în a cărui sferă de competenţă îşi desfăşoară activitatea.\" 27. La articolul 39, după alineatul (1) se introduce un alineat nou, alineatul (1^1), cu următorul cuprins: \"(1^1) Cererea prevăzută la alin. (1) va fi însoţită, pe lângă dovada îndeplinirii condiţiilor prevăzute la art. 38 alin. (1), de următoarele documente: a) copii de pe actul constitutiv şi de pe statutul asociaţiei sau fundaţiei; ... b) copie de pe dovada dobândirii personalităţii juridice; ... c) dovada privind bonitatea asociaţiei sau fundaţiei, emisă de banca la care are deschis contul; ... d) copie de pe dovada privind situaţia juridică a sediului asociaţiei sau fundaţiei; ... e) numele şi adresa persoanelor"
  },
  {
    "url": "https://legislatie.just.ro/Public/DetaliiDocumentAfis/63457",
    "name": "63457",
    "chunk_index": 16,
    "text": "pe statutul asociaţiei sau fundaţiei; ... b) copie de pe dovada dobândirii personalităţii juridice; ... c) dovada privind bonitatea asociaţiei sau fundaţiei, emisă de banca la care are deschis contul; ... d) copie de pe dovada privind situaţia juridică a sediului asociaţiei sau fundaţiei; ... e) numele şi adresa persoanelor fizice, respectiv denumirea şi sediul persoanelor juridice, cu care asociaţia sau fundaţia colaborează în mod frecvent în vederea realizării obiectului său de activitate pentru care aceasta solicită recunoaşterea statutului de utilitate publică.\" ... 28. La articolul 39, alineatul (3) va avea următorul cuprins: \"(3) În vederea stabilirii autorităţii prevăzute la alin. (1), persoanele interesate sunt obligate să pună la dispoziţie Secretariatului General al Guvernului toate informaţiile necesare rezolvării cererii.\" 29. Articolul 40 va avea următorul cuprins: \"Art. 40. - (1) Autoritatea administrativă competentă este obligată ca, în termen de 60 de zile, să examineze cererea şi îndeplinirea condiţiilor prevăzute de lege. În cazul în care constată îndeplinirea acestor condiţii, autoritatea administrativă competentă va propune Guvernului României recunoaşterea. În caz contrar aceasta va transmite persoanelor juridice solicitante un răspuns motivat, în termen de 30 de zile de la data luării deciziei. (2) În cel mult 90 de zile de la data"
  },
  {
    "url": "https://legislatie.just.ro/Public/DetaliiDocumentAfis/63457",
    "name": "63457",
    "chunk_index": 17,
    "text": "lege. În cazul în care constată îndeplinirea acestor condiţii, autoritatea administrativă competentă va propune Guvernului României recunoaşterea. În caz contrar aceasta va transmite persoanelor juridice solicitante un răspuns motivat, în termen de 30 de zile de la data luării deciziei. (2) În cel mult 90 de zile de la data depunerii cererii prevăzute la alin. (1), precum şi a tuturor documentelor necesare luării deciziei, Guvernul României decide asupra propunerii de recunoaştere. Dacă propunerea se respinge, soluţia va fi comunicată asociaţiei sau fundaţiei de către autoritatea administrativă la care s-a înregistrat cererea de recunoaştere, în termen de 120 de zile de la data depunerii cererii şi a documentelor necesare luării deciziei.\" ... 30. La articolul 41, literele a), e) şi f) vor avea următorul cuprins: \"a) dreptul de a i se atribui în folosinţă gratuită bunurile proprietate publică; ......................................................................... e) obligaţia de a comunică autorităţii administrative competente orice modificări ale actului constitutiv şi ale statutului, precum şi rapoartele de activitate şi situaţiile financiare anuale; autoritatea administrativă are obligaţia să asigure consultarea acestor documente de către orice persoană interesată; ... f) obligaţia de a publică, în extras, în termen de 3 luni de la încheierea anului calendaristic, rapoartele de activitate şi situaţiile"
  },
  {
    "url": "https://legislatie.just.ro/Public/DetaliiDocumentAfis/63457",
    "name": "63457",
    "chunk_index": 18,
    "text": "constitutiv şi ale statutului, precum şi rapoartele de activitate şi situaţiile financiare anuale; autoritatea administrativă are obligaţia să asigure consultarea acestor documente de către orice persoană interesată; ... f) obligaţia de a publică, în extras, în termen de 3 luni de la încheierea anului calendaristic, rapoartele de activitate şi situaţiile financiare anuale în Monitorul Oficial al României, Partea a IV-a, precum şi în Registrul naţional al persoanelor juridice fără scop patrimonial. Modelul extrasului situaţiilor financiare se aprobă prin ordin al ministrului finanţelor publice.\" ... 31. La articolul 41, litera b) se abrogă. 32. La articolul 42, alineatul (4) va avea următorul cuprins: \"(4) Împrejurările prevăzute la alin. (2) şi (3) pot fi sesizate autorităţii administrative competente, Ministerului Justiţiei sau Guvernului de către orice persoană fizică sau persoană juridică interesată.\" 33. Articolul 43 va avea următorul cuprins: \"Art. 43. - (1) În evidenţele contabile ale asociaţiei sau fundaţiei se vor înregistra separat bunurile achiziţionate sau edificate din bani publici. În cazul dizolvării asociaţiei sau fundaţiei recunoscute ca fiind de utilitate publică, bunurile provenite din resurse bugetare şi rămase în urma lichidării se vor repartiza, prin hotărâre a Guvernului, către alte asociaţii ori fundaţii cu scop similar sau către instituţii publice cu"
  },
  {
    "url": "https://legislatie.just.ro/Public/DetaliiDocumentAfis/63457",
    "name": "63457",
    "chunk_index": 19,
    "text": "separat bunurile achiziţionate sau edificate din bani publici. În cazul dizolvării asociaţiei sau fundaţiei recunoscute ca fiind de utilitate publică, bunurile provenite din resurse bugetare şi rămase în urma lichidării se vor repartiza, prin hotărâre a Guvernului, către alte asociaţii ori fundaţii cu scop similar sau către instituţii publice cu acelaşi obiect de activitate. (2) În cazul dizolvării, celelalte bunuri rămase în patrimoniul asociaţiei sau fundaţiei vor fi repartizate conform dispoziţiilor art. 60.\" ... 34. Articolul 44 va avea următorul cuprins: \"Art. 44. - Litigiile referitoare la recunoaşterea utilităţii publice a asociaţiilor şi fundaţiilor se soluţionează potrivit Legii contenciosului administrativ nr. 554/2004 .\" 35. Articolul 45 va avea următorul cuprins: \"Art. 45. - (1) Dispoziţiile prezentului capitol referitoare la condiţiile recunoaşterii statutului de utilitate publică, precum şi la drepturile şi obligaţiile asociaţiilor sau fundaţiilor recunoscute ca fiind de utilitate publică se aplică în mod corespunzător şi federaţiilor. (2) O federaţie poate fi recunoscută de Guvernul României ca fiind de utilitate publică dacă cel puţin două treimi din numărul asociaţiilor şi fundaţiilor care o alcătuiesc sunt recunoscute ca fiind de utilitate publică.\" ... 36. La articolul 46 alineatul (1), litera f) va avea următorul cuprins: \"f) resurse obţinute de la bugetul"
  },
  {
    "url": "https://legislatie.just.ro/Public/DetaliiDocumentAfis/63457",
    "name": "63457",
    "chunk_index": 20,
    "text": "poate fi recunoscută de Guvernul României ca fiind de utilitate publică dacă cel puţin două treimi din numărul asociaţiilor şi fundaţiilor care o alcătuiesc sunt recunoscute ca fiind de utilitate publică.\" ... 36. La articolul 46 alineatul (1), litera f) va avea următorul cuprins: \"f) resurse obţinute de la bugetul de stat sau de la bugetele locale;\". 37. Articolul 47 va avea următorul cuprins: \"Art. 47. - Asociaţiile, fundaţiile şi federaţiile pot înfiinţa societăţi comerciale. Dividendele obţinute de asociaţii, fundaţii şi federaţii din activităţile acestor societăţi comerciale, dacă nu se reinvestesc în aceleaşi societăţi comerciale, se folosesc în mod obligatoriu pentru realizarea scopului asociaţiei, fundaţiei sau federaţiei.\" 38. Articolul 48 va avea următorul cuprins: \"Art. 48. - Asociaţiile, fundaţiile şi federaţiile pot desfăşura orice alte activităţi economice directe dacă acestea au caracter accesoriu şi sunt în strânsă legătură cu scopul principal al persoanei juridice.\" 39. La articolul 49, alineatul (2) va avea următorul cuprins: \"(2) Autorităţile administraţiei publice locale întocmesc liste de prioritate pentru atribuirea imobilelor prevăzute la alin. (1). Listele de prioritate se realizează pe baza unor proceduri de evaluare cuprinzând în mod explicit criteriile folosite. Autorităţile au obligaţia de a face publice aceste proceduri înainte de utilizarea lor.\""
  },
  {
    "url": "https://legislatie.just.ro/Public/DetaliiDocumentAfis/63457",
    "name": "63457",
    "chunk_index": 21,
    "text": "va avea următorul cuprins: \"(2) Autorităţile administraţiei publice locale întocmesc liste de prioritate pentru atribuirea imobilelor prevăzute la alin. (1). Listele de prioritate se realizează pe baza unor proceduri de evaluare cuprinzând în mod explicit criteriile folosite. Autorităţile au obligaţia de a face publice aceste proceduri înainte de utilizarea lor.\" 40. Articolul 51 va avea următorul cuprins: \"Art. 51. - (1) În cadrul Camerelor Parlamentului, Administraţiei Prezidenţiale, aparatului de lucru al Guvernului, instituţiei Avocatul Poporului, autorităţilor administrative autonome, ministerelor, al celorlalte organe de specialitate ale administraţiei publice centrale şi autorităţilor administraţiei publice locale funcţionează structuri pentru relaţia cu mediul asociativ. Acolo unde asemenea structuri lipsesc, ele se vor constitui. (2) Autorităţile publice menţionate la alin. (1) se vor consulta cu reprezentanţii asociaţiilor şi fundaţiilor care îşi desfăşoară activitatea în sfera lor de competenţă, în vederea stabilirii unor programe sau activităţi comune.\" ... 41. Articolul 53 va avea următorul cuprins: \"Art. 53. - Litigiile născute în legătură cu aplicarea dispoziţiilor prezentului capitol se soluţionează în conformitate cu Legea nr. 554/2004 .\" 42. La articolul 55 alineatul (1), litera c) va avea următorul cuprins: \"c) imposibilitatea constituirii adunării generale sau a consiliului director în conformitate cu statutul asociaţiei, dacă această situaţie durează"
  },
  {
    "url": "https://legislatie.just.ro/Public/DetaliiDocumentAfis/63457",
    "name": "63457",
    "chunk_index": 22,
    "text": "53. - Litigiile născute în legătură cu aplicarea dispoziţiilor prezentului capitol se soluţionează în conformitate cu Legea nr. 554/2004 .\" 42. La articolul 55 alineatul (1), litera c) va avea următorul cuprins: \"c) imposibilitatea constituirii adunării generale sau a consiliului director în conformitate cu statutul asociaţiei, dacă această situaţie durează mai mult de un an de la data la care, potrivit statutului, adunarea generală sau, după caz, consiliul director trebuia să se constituie;\". 43. La articolul 56, alineatul (2) va avea următorul cuprins: \"(2) Instanţa competentă să hotărască dizolvarea este judecătoria în circumscripţia căreia asociaţia îşi are sediul.\" 44. Articolul 57 va avea următorul cuprins: \"Art. 57. - Asociaţia se poate dizolva şi prin hotărârea adunării generale. În termen de 15 zile de la data şedinţei de dizolvare, hotărârea adunării generale se depune la judecătoria în a cărei circumscripţie teritorială îşi are sediul, pentru a fi înscrisă în Registrul asociaţiilor şi fundaţiilor.\" 45. La articolul 61, alineatul (4) va avea următorul cuprins: \"(4) Lichidatorii vor putea fi persoane fizice sau persoane juridice, autorizate în condiţiile legii.\" 46. La articolul 71, alineatul (1) va avea următorul cuprins: \"Art. 71. - (1) Asociaţia sau fundaţia încetează a fiinţa la data radierii din"
  },
  {
    "url": "https://legislatie.just.ro/Public/DetaliiDocumentAfis/63457",
    "name": "63457",
    "chunk_index": 23,
    "text": "şi fundaţiilor.\" 45. La articolul 61, alineatul (4) va avea următorul cuprins: \"(4) Lichidatorii vor putea fi persoane fizice sau persoane juridice, autorizate în condiţiile legii.\" 46. La articolul 71, alineatul (1) va avea următorul cuprins: \"Art. 71. - (1) Asociaţia sau fundaţia încetează a fiinţa la data radierii din Registrul asociaţiilor şi fundaţiilor.\" 47. La articolul 74, alineatul (2) va avea următorul cuprins: \"(2) Asociaţiile şi fundaţiile recunoscute ca fiind de utilitate publică sunt obligate să comunice Ministerului Justiţiei, în extras, copii de pe rapoartele de activitate şi situaţiile financiare anuale, însoţite de dovada eliberată de Regia Autonomă «Monitorul Oficial» că s-a solicitat publicarea acestora şi în Monitorul Oficial al României, Partea a IV-a.\" 48. Titlul capitolului XI va avea următorul cuprins: \"CAPITOLUL XI Dispoziţii privind persoanele juridice străine fără scop patrimonial\" 49. La articolul 79, litera b) va avea următorul cuprins: \"b) va stabili forma şi conţinutul certificatelor de înscriere prevăzute la art. 12 alin. (1) şi la art. 17 alin. (3), precum şi condiţiile de eliberare a dovezii menţionate la art. 7 alin. (2) lit. d).\" + Articolul II Asociaţiile, fundaţiile, uniunile, federaţiile şi grupările de persoane juridice care nu posedă certificatul prevăzut la art. 12 alin."
  },
  {
    "url": "https://legislatie.just.ro/Public/DetaliiDocumentAfis/63457",
    "name": "63457",
    "chunk_index": 24,
    "text": "de înscriere prevăzute la art. 12 alin. (1) şi la art. 17 alin. (3), precum şi condiţiile de eliberare a dovezii menţionate la art. 7 alin. (2) lit. d).\" + Articolul II Asociaţiile, fundaţiile, uniunile, federaţiile şi grupările de persoane juridice care nu posedă certificatul prevăzut la art. 12 alin. (1) din Ordonanţa Guvernului nr. 26/2000 vor solicita eliberarea acestuia în termen de un an de la intrarea în vigoare a prezentei legi. + Articolul III La data intrării în vigoare a prezentei legi se abrogă Ordonanţa Guvernului nr. 37/2003 pentru modificarea şi completarea Ordonanţei Guvernului nr. 26/2000 cu privire la asociaţii şi fundaţii, publicată în Monitorul Oficial al României, Partea I, nr. 62 din 1 februarie 2003. Această lege a fost adoptată de Parlamentul României, cu respectarea prevederilor art. 75 şi ale art. 76 alin. (2) din Constituţia României, republicată. PREŞEDINTELE CAMEREI DEPUTAŢILOR ADRIAN NĂSTASE PREŞEDINTELE SENATULUI NICOLAE VĂCĂROIU Bucureşti, 18 iulie 2005. Nr. 246. _______________ Conținutul acestui material nu reprezintă în mod obligatoriu poziția oficială a Uniunii Europene sau a Guvernului României. Pentru informații detaliate despre celelalte programe cofinanțate de Uniunea Europeană, vă invităm să vizitați www.fonduri-ue.ro . Copyright © 2025 - Ministerul Justiției. Toate drepturile rezervate. -"
  },
  {
    "url": "https://legislatie.just.ro/Public/DetaliiDocumentAfis/63457",
    "name": "63457",
    "chunk_index": 25,
    "text": "Bucureşti, 18 iulie 2005. Nr. 246. _______________ Conținutul acestui material nu reprezintă în mod obligatoriu poziția oficială a Uniunii Europene sau a Guvernului României. Pentru informații detaliate despre celelalte programe cofinanțate de Uniunea Europeană, vă invităm să vizitați www.fonduri-ue.ro . Copyright © 2025 - Ministerul Justiției. Toate drepturile rezervate. - Termeni și Condiții | Acasă | Despre Proiect | Facilități Oferite | Legături Utile × Inchide Versiune Beta A fost lansata versiunea Beta a Portalului Legislativ Fiind o versiune Beta, este posibil ca unele facilitati sa nu functioneze in mod corect. Inchide mesajul de atentionare × Inchide Datorita faptului ca folositi o versiune de Internet Explorer (Internet Explorer 8) foarte veche este posibil ca unele functionalitati sa fie dezactivate sau sa nu functioneze corect! Ce browser sa aleg? Google Chrome Descarca Browser Mozilla Firefox Descarca Browser Internet Explorer Descarca Browser Apple Safari Descarca Browser De ce sa actualizez browserul? Browserele invechite, cum ar fi Internet Explorer 8 (lansat în 2001) nu respecta standardele web, nu ofera unele facilitati noi browser-ului, cum ar fi de navigatie sau descarcare, managerul de tab-uri, si au probleme de securitate. Aceasta afecteaza, de asemenea, calitatea de redare site-uri web. Inchide mesajul de atentionare"
  },
  {
    "url": "https://legislatie.just.ro/Public/DetaliiDocumentAfis/63457",
    "name": "63457",
    "chunk_index": 26,
    "text": "invechite, cum ar fi Internet Explorer 8 (lansat în 2001) nu respecta standardele web, nu ofera unele facilitati noi browser-ului, cum ar fi de navigatie sau descarcare, managerul de tab-uri, si au probleme de securitate. Aceasta afecteaza, de asemenea, calitatea de redare site-uri web. Inchide mesajul de atentionare"
  }
]