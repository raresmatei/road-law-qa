[
  {
    "url": "https://legislatie.just.ro/Public/DetaliiDocumentAfis/182710",
    "name": "182710",
    "chunk_index": 0,
    "text": "OUG 69 12/10/2016 - Portal Legislativ Portal Legislativ Meniu Meniu Acasă Despre Proiect Facilități Oferite Legături Utile GDPR Meniu Acasă Despre Proiect Facilități Oferite Legături Utile GDPR Prin portalul N-Lex se acorda acces gratuit la legislatiile nationale ale statelor membre, portalul fiind conceput pe baza unei tehnologii de comunicare interne, ce permite accesarea directa a bazelor de date legislative nationale, rezultatele cautarilor venind direct de la sursa. Cuprins Se încarcă, vă rugăm asteptati. + Forme act Forma consolidata + istoric consolidări 05.10.2017 Forma de baza + Fișă act Actiuni suferite Actiuni Induse Refera pe Referit de Cuprinsul Actului pentru completarea art. 84 din Legea educației naționale nr. 1/2011 și a art. 45 din Legea serviciilor de transport public local nr. 92/2007, precum și pentru abrogarea art. 15 din Ordonanța Guvernului nr. 29/2013 privind reglementarea unor măsuri bugetare Articolul I Articolul II Articolul III Articolul IV Articolul V PRIM-MINISTRUDACIAN JULIEN CIOLOȘContrasemnează:Ministrul educației naționale și cercetării științifice,Mircea DumitruViceprim-ministru, ministrul dezvoltării regionale și administrației publice,Vasile Dîncup. Ministrul transporturilor,Ion Trocaru,secretar de statMinistrul finanțelor publice,Anca Dana Dragu Reveniti in topul paginii Forma printabilă ORDONANȚĂ DE URGENȚĂ nr. 69 din 12 octombrie 2016 pentru completarea art. 84 din Legea educației naționale nr. 1/2011 și a art."
  },
  {
    "url": "https://legislatie.just.ro/Public/DetaliiDocumentAfis/182710",
    "name": "182710",
    "chunk_index": 1,
    "text": "educației naționale și cercetării științifice,Mircea DumitruViceprim-ministru, ministrul dezvoltării regionale și administrației publice,Vasile Dîncup. Ministrul transporturilor,Ion Trocaru,secretar de statMinistrul finanțelor publice,Anca Dana Dragu Reveniti in topul paginii Forma printabilă ORDONANȚĂ DE URGENȚĂ nr. 69 din 12 octombrie 2016 pentru completarea art. 84 din Legea educației naționale nr. 1/2011 și a art. 45 din Legea serviciilor de transport public local nr. 92/2007 , precum și pentru abrogarea art. 15 din Ordonanța Guvernului nr. 29/2013 privind reglementarea unor măsuri bugetare EMITENT GUVERNUL ROMÂNIEI Publicat în MONITORUL OFICIAL nr. 824 din 19 octombrie 2016 Având în vedere faptul că în România învățământul constituie prioritate națională, ținând cont de principiile de bază ale administrației publice locale, prevăzute în art. 120 din Constituția României, republicată, având în vedere că în anul școlar 2015-2016 peste 125.000 de elevi au făcut naveta zilnic folosind transportul rutier pentru a ajunge la cursuri, întrucât mecanismul actual de decontare plafonată nu acoperă tariful integral decât pentru o mică parte din abonamentele emise de transportatori, iar în multe cazuri diferența de preț nedecontată este foarte mare și constituie motiv de abandon școlar, mai ales în zonele slab dezvoltate, unde se găsesc cei mai mulți tineri. În acest sens, datele raportate de Eurostat"
  },
  {
    "url": "https://legislatie.just.ro/Public/DetaliiDocumentAfis/182710",
    "name": "182710",
    "chunk_index": 2,
    "text": "acoperă tariful integral decât pentru o mică parte din abonamentele emise de transportatori, iar în multe cazuri diferența de preț nedecontată este foarte mare și constituie motiv de abandon școlar, mai ales în zonele slab dezvoltate, unde se găsesc cei mai mulți tineri. În acest sens, datele raportate de Eurostat indică o creștere a ratei de părăsire timpurie a școlii după intrarea în vigoare a Ordonanței Guvernului nr. 29/2013 privind reglementarea unor măsuri bugetare, aprobată cu modificări și completări prin Legea nr. 168/2014 , și până în prezent, având în vedere că decontarea integrală a navetei elevilor, conform prevederilor Legii educației naționale nr. 1/2011 , cu modificările și completările ulterioare, nu este posibilă din cauza prețurilor mari practicate de o bună parte a transportatorilor, care pot fi și de 8 ori mai mari decât cel mai mic preț pentru aceeași distanță, întrucât România, în Strategia privind reducerea părăsirii timpurii a școlii și-a asumat reducerea ratei de părăsire timpurie a școlii, la 11,3% până în 2020, iar valoarea actuală (de 19,1%) este departe de această țintă, ținând cont de începerea anului școlar și de faptul că un demers legislativ nu poate fi realizat în timp util astfel încât prezentul act normativ"
  },
  {
    "url": "https://legislatie.just.ro/Public/DetaliiDocumentAfis/182710",
    "name": "182710",
    "chunk_index": 3,
    "text": "școlii și-a asumat reducerea ratei de părăsire timpurie a școlii, la 11,3% până în 2020, iar valoarea actuală (de 19,1%) este departe de această țintă, ținând cont de începerea anului școlar și de faptul că un demers legislativ nu poate fi realizat în timp util astfel încât prezentul act normativ să aibă un impact semnificativ în ceea ce privește reducerea abandonului școlar, fenomen care are drept consecințe șomajul, excluziunea socială și sărăcia, ținând cont de faptul că tarifele practicate de operatorii de transport public variază foarte mult pentru aceeași distanță, prețurile maxime fiind de până la 8 ori mai mari decât prețurile minime, în condițiile în care aceștia operează pe o piață reglementată în regim de monopol, iar decontarea integrală de către Ministerul Educației Naționale și Cercetării Științifice a prețului abonamentului pentru elevi ar putea genera comportament oportunist din partea operatorilor de transport, având în vedere că aspectele de mai sus vizează un interes public și constituie o situație extraordinară, a cărei reglementare nu poate fi amânată, se impune adoptarea de măsuri imediate pe calea ordonanței de urgență. În temeiul art. 115 alin. (4) din Constituția României, republicată, Guvernul României adoptă prezenta ordonanță de urgență. + Articolul I După alineatul"
  },
  {
    "url": "https://legislatie.just.ro/Public/DetaliiDocumentAfis/182710",
    "name": "182710",
    "chunk_index": 4,
    "text": "sus vizează un interes public și constituie o situație extraordinară, a cărei reglementare nu poate fi amânată, se impune adoptarea de măsuri imediate pe calea ordonanței de urgență. În temeiul art. 115 alin. (4) din Constituția României, republicată, Guvernul României adoptă prezenta ordonanță de urgență. + Articolul I După alineatul (3) al articolului 84 din Legea educației naționale nr. 1/2011 , publicată în Monitorul Oficial al României, Partea I, nr. 18 din 10 ianuarie 2011, cu modificările și completările ulterioare, se introduc trei noi alineate, alineatele (3^1)-(3^3), cu următorul cuprins: (3^1) Prin derogare de la prevederile art. 43 lit. b) din Legea serviciilor de transport public local nr. 92/2007 , cu modificările și completările ulterioare, tariful maxim per kilometru aferent abonamentului de transport rutier prevăzut la alin. (3) se stabilește și se actualizează prin hotărâre a Guvernului. (3^2) Metodologia de calcul al tarifului maxim prevăzut la alin. (3^1) și valorile aferente se aprobă prin hotărâre a Guvernului. (3^3) Operatorul de transport rutier are obligația să emită abonamente pentru transportul elevilor și să asigure transportul rutier al elevilor potrivit prevederilor alin. (3^1). + Articolul II Articolul 45 din Legea serviciilor de transport public local nr. 92/2007 , publicată în Monitorul Oficial"
  },
  {
    "url": "https://legislatie.just.ro/Public/DetaliiDocumentAfis/182710",
    "name": "182710",
    "chunk_index": 5,
    "text": "aferente se aprobă prin hotărâre a Guvernului. (3^3) Operatorul de transport rutier are obligația să emită abonamente pentru transportul elevilor și să asigure transportul rutier al elevilor potrivit prevederilor alin. (3^1). + Articolul II Articolul 45 din Legea serviciilor de transport public local nr. 92/2007 , publicată în Monitorul Oficial al României, Partea I, nr. 262 din 19 aprilie 2007, cu modificările și completările ulterioare, se completează după cum urmează: 1. După alineatul (7) se introduce un nou alineat, alineatul (7^1), cu următorul cuprins: (7^1) Constituie contravenții și se sancționează cu amendă de la 4.000 lei la 6.000 lei operatorii de transport rutier pentru următoarele fapte: a) nerespectarea obligației de a emite abonamente pentru transportul rutier al elevilor potrivit art. 84 alin. (3^3) din Legea educației naționale nr. 1/2011 , cu modificările și completările ulterioare; ... b) nerespectarea obligației de a asigura transportul rutier al elevilor potrivit art. 84 alin. (3^3) din Legea nr. 1/2011 , cu modificările și completările ulterioare. ... ... 2. După alineatul (8) se introduc trei noi alineate, alineatele (8^1) - (8^3), cu următorul cuprins: (8^1) Constatarea contravențiilor prevăzute la alin. (7^1) în ceea ce privește transportul public local și aplicarea sancțiunilor contravenționale se fac de"
  },
  {
    "url": "https://legislatie.just.ro/Public/DetaliiDocumentAfis/182710",
    "name": "182710",
    "chunk_index": 6,
    "text": "(3^3) din Legea nr. 1/2011 , cu modificările și completările ulterioare. ... ... 2. După alineatul (8) se introduc trei noi alineate, alineatele (8^1) - (8^3), cu următorul cuprins: (8^1) Constatarea contravențiilor prevăzute la alin. (7^1) în ceea ce privește transportul public local și aplicarea sancțiunilor contravenționale se fac de către împuterniciții președinților consiliilor județene și ai primarilor comunelor, orașelor și municipiilor. (8^2) Constatarea contravențiilor prevăzute la alin. (7^1) în ceea ce privește asigurarea facilității de transport rutier contra cost de persoane se face de către agenți constatatori din Inspectoratul de Stat pentru Controlul în Transportul Rutier (I.S.C.T.R.) potrivit legislației în vigoare. (8^3) Ministerul Afacerilor Interne, prin organele sale de specialitate, va asigura sprijinul în vederea aplicării prevederilor alin. (8^1) și (8^2). ... + Articolul III Articolul 15 din Ordonanța Guvernului nr. 29/2013 privind reglementarea unor măsuri bugetare, aprobată cu modificări și completări prin Legea nr. 168/2014 , se abrogă la data intrării în vigoare a tarifului maxim prevăzut la art. 84 alin. (3^1) din Legea educației naționale nr. 1/2011 , cu modificările și completările ulterioare. + Articolul IV Dispozițiile art. II intră în vigoare la 30 de zile de la data publicării prezentei ordonanțe de urgență. + Articolul V"
  },
  {
    "url": "https://legislatie.just.ro/Public/DetaliiDocumentAfis/182710",
    "name": "182710",
    "chunk_index": 7,
    "text": "la data intrării în vigoare a tarifului maxim prevăzut la art. 84 alin. (3^1) din Legea educației naționale nr. 1/2011 , cu modificările și completările ulterioare. + Articolul IV Dispozițiile art. II intră în vigoare la 30 de zile de la data publicării prezentei ordonanțe de urgență. + Articolul V Contractele de transport în curs, valabil încheiate, în baza cărora sunt practicate tarife specifice pentru serviciile publice de transport al elevilor nu pot fi modificate, până la ajungerea la termen, decât prin voința părților. PRIM-MINISTRU DACIAN JULIEN CIOLOȘ Contrasemnează: Ministrul educației naționale și cercetării științifice, Mircea Dumitru Viceprim-ministru, ministrul dezvoltării regionale și administrației publice, Vasile Dîncu p. Ministrul transporturilor, Ion Trocaru, secretar de stat Ministrul finanțelor publice, Anca Dana Dragu București, 12 octombrie 2016. Nr. 69. ---- Conținutul acestui material nu reprezintă în mod obligatoriu poziția oficială a Uniunii Europene sau a Guvernului României. Pentru informații detaliate despre celelalte programe cofinanțate de Uniunea Europeană, vă invităm să vizitați www.fonduri-ue.ro . Copyright © 2025 - Ministerul Justiției. Toate drepturile rezervate. - Termeni și Condiții | Acasă | Despre Proiect | Facilități Oferite | Legături Utile × Inchide Versiune Beta A fost lansata versiunea Beta a Portalului Legislativ Fiind o versiune Beta,"
  },
  {
    "url": "https://legislatie.just.ro/Public/DetaliiDocumentAfis/182710",
    "name": "182710",
    "chunk_index": 8,
    "text": "cofinanțate de Uniunea Europeană, vă invităm să vizitați www.fonduri-ue.ro . Copyright © 2025 - Ministerul Justiției. Toate drepturile rezervate. - Termeni și Condiții | Acasă | Despre Proiect | Facilități Oferite | Legături Utile × Inchide Versiune Beta A fost lansata versiunea Beta a Portalului Legislativ Fiind o versiune Beta, este posibil ca unele facilitati sa nu functioneze in mod corect. Inchide mesajul de atentionare × Inchide Datorita faptului ca folositi o versiune de Internet Explorer (Internet Explorer 8) foarte veche este posibil ca unele functionalitati sa fie dezactivate sau sa nu functioneze corect! Ce browser sa aleg? Google Chrome Descarca Browser Mozilla Firefox Descarca Browser Internet Explorer Descarca Browser Apple Safari Descarca Browser De ce sa actualizez browserul? Browserele invechite, cum ar fi Internet Explorer 8 (lansat în 2001) nu respecta standardele web, nu ofera unele facilitati noi browser-ului, cum ar fi de navigatie sau descarcare, managerul de tab-uri, si au probleme de securitate. Aceasta afecteaza, de asemenea, calitatea de redare site-uri web. Inchide mesajul de atentionare"
  },
  {
    "url": "https://legislatie.just.ro/Public/DetaliiDocumentAfis/182710",
    "name": "182710",
    "chunk_index": 9,
    "text": "si au probleme de securitate. Aceasta afecteaza, de asemenea, calitatea de redare site-uri web. Inchide mesajul de atentionare"
  }
]