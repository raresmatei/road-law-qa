[
  {
    "url": "https://legislatie.just.ro/Public/DetaliiDocumentAfis/117862",
    "name": "117862",
    "chunk_index": 0,
    "text": "OUG 34 12/04/2010 - Portal Legislativ Portal Legislativ Meniu Meniu Acasă Despre Proiect Facilități Oferite Legături Utile GDPR Meniu Acasă Despre Proiect Facilități Oferite Legături Utile GDPR Prin portalul N-Lex se acorda acces gratuit la legislatiile nationale ale statelor membre, portalul fiind conceput pe baza unei tehnologii de comunicare interne, ce permite accesarea directa a bazelor de date legislative nationale, rezultatele cautarilor venind direct de la sursa. Cuprins Se încarcă, vă rugăm asteptati. + Forme act Forma consolidata + istoric consolidări 24.07.2010 Forma de baza + Fișă act Actiuni suferite Actiuni Induse Refera pe Referit de Cuprinsul Actului Articolul I Articolul II Articolul III Articolul IV Articolul V Reveniti in topul paginii Forma printabilă ORDONANŢĂ DE URGENŢĂ nr. 34 din 12 aprilie 2010 privind unele măsuri pentru întărirea controlului în scopul combaterii transporturilor ilicite de mărfuri şi de persoane EMITENT GUVERNUL Publicat în MONITORUL OFICIAL nr. 234 din 13 aprilie 2010 Având în vedere constatările autorităţilor abilitate şi sesizările partenerilor sociali privind existenţa unor practici ilicite în activităţile de transport rutier de persoane, transport în regim de taxi şi în regim de închiriere, în prestarea serviciilor de transport public local, precum şi în activitatea de pregătire a persoanelor în vederea"
  },
  {
    "url": "https://legislatie.just.ro/Public/DetaliiDocumentAfis/117862",
    "name": "117862",
    "chunk_index": 1,
    "text": "2010 Având în vedere constatările autorităţilor abilitate şi sesizările partenerilor sociali privind existenţa unor practici ilicite în activităţile de transport rutier de persoane, transport în regim de taxi şi în regim de închiriere, în prestarea serviciilor de transport public local, precum şi în activitatea de pregătire a persoanelor în vederea obţinerii permisului de conducere auto, faptul că în legislaţia specifică din domeniile enumerate nu există mecanisme eficiente care să descurajeze aceste practici, ajungându-se la o diversificare a formelor de realizare a acestor fapte ilicite, având în vedere că menţinerea stării de fapt constatate afectează profund societatea românească şi pe cetăţenii acesteia, prin perpetuarea unor practici care au consecinţe negative asupra siguranţei şi calităţii vieţii populaţiei, calităţii serviciilor oferite de operatorii şi transportatorii rutieri, mediului concurenţial ori care au un impact negativ asupra bugetului de stat, prin diminuarea veniturilor încasate ca urmare a neplăţii taxelor şi impozitelor aferente activităţilor de transport de persoane, ce sunt desfăşurate în afara cadrului legal în vigoare, ţinând seama de faptul că situaţia actuală reclamă o intervenţie imediată pentru: - întărirea şi perfecţionarea instrumentelor legale de combatere a fraudei fiscale şi a altor activităţi ilicite în domeniile vizate, inclusiv prin stabilirea unor sancţiuni contravenţionale având un"
  },
  {
    "url": "https://legislatie.just.ro/Public/DetaliiDocumentAfis/117862",
    "name": "117862",
    "chunk_index": 2,
    "text": "de persoane, ce sunt desfăşurate în afara cadrului legal în vigoare, ţinând seama de faptul că situaţia actuală reclamă o intervenţie imediată pentru: - întărirea şi perfecţionarea instrumentelor legale de combatere a fraudei fiscale şi a altor activităţi ilicite în domeniile vizate, inclusiv prin stabilirea unor sancţiuni contravenţionale având un puternic caracter disuasiv, de natură a face intervenţia imediată a organelor abilitate mai eficientă; - creşterea siguranţei cetăţenilor şi a calităţii serviciilor de transport oferite acestora; - garantarea unui mediu de afaceri concurenţial în domeniile de referinţă; - întărirea regulilor de disciplină a efectuării activităţilor de transport de persoane; - completarea cadrului legal ce reglementează desfăşurarea activităţii şcolilor de conducători auto şi a instructorilor auto autorizaţi, în considerarea faptului că toate aceste elemente vizează interesul public şi constituie situaţii extraordinare a căror reglementare nu poate fi amânată, în temeiul art. 115 alin. (4) din Constituţia României, republicată, Guvernul României adoptă prezenta ordonanţă de urgenţă. + Articolul I Ordonanţa de urgenţă a Guvernului nr. 109/2005 privind transporturile rutiere, publicată în Monitorul Oficial al României, Partea I, nr. 655 din 22 iulie 2005, aprobată cu modificări şi completări prin Legea nr. 102/2006 , cu modificările şi completările ulterioare, se modifică şi se"
  },
  {
    "url": "https://legislatie.just.ro/Public/DetaliiDocumentAfis/117862",
    "name": "117862",
    "chunk_index": 3,
    "text": "prezenta ordonanţă de urgenţă. + Articolul I Ordonanţa de urgenţă a Guvernului nr. 109/2005 privind transporturile rutiere, publicată în Monitorul Oficial al României, Partea I, nr. 655 din 22 iulie 2005, aprobată cu modificări şi completări prin Legea nr. 102/2006 , cu modificările şi completările ulterioare, se modifică şi se completează după cum urmează: 1. La articolul 48^13, alineatul (1) se modifică şi va avea următorul cuprins: \"Art. 48^13. - (1) Pregătirea teoretică şi practică a unei persoane în vederea obţinerii permisului de conducere sau a unei noi categorii ori subcategorii a acestuia se realizează numai într-o şcoală de conducători auto autorizată, în condiţiile existenţei unui contract încheiat între persoană şi şcoala respectivă, potrivit dispoziţiilor legale.\" 2. La articolul 48^13, după alineatul (4) se introduce un nou alineat, alineatul (5), cu următorul cuprins: \"(5) Activităţile şcolii de conducători auto realizate în vederea obţinerii permisului de conducere sau a unei noi categorii ori subcategorii a acestuia, cu excepţia activităţii de pregătire practică, se desfăşoară numai în locaţiile pentru care a fost obţinută autorizaţie de şcoală de conducători auto.\" 3. La articolul 48^14, alineatul (4) se modifică şi va avea următorul cuprins: \"(4) Instructorul de pregătire practică prevăzut la alin. (1) poate"
  },
  {
    "url": "https://legislatie.just.ro/Public/DetaliiDocumentAfis/117862",
    "name": "117862",
    "chunk_index": 4,
    "text": "categorii ori subcategorii a acestuia, cu excepţia activităţii de pregătire practică, se desfăşoară numai în locaţiile pentru care a fost obţinută autorizaţie de şcoală de conducători auto.\" 3. La articolul 48^14, alineatul (4) se modifică şi va avea următorul cuprins: \"(4) Instructorul de pregătire practică prevăzut la alin. (1) poate fi autorizat numai dacă, potrivit dispoziţiilor legale în vigoare, a fost angajat cel puţin 3 ani cu normă întreagă sau a activat cel puţin 6 ani ca instructor auto atestat în cadrul şcolilor autorizate sau dacă face dovada că a deţinut autorizaţie pentru activitatea de pregătire practică a conducătorilor auto eliberată de autoritatea competentă şi nu a avut suspendat permisul de conducere şi/sau atestatul în ultimii 3 ani.\" 4. La articolul 57^2, după litera f) se introduce o nouă literă, litera g), cu următorul cuprins: \"g) efectuarea activităţii de pregătire practică a persoanelor în vederea obţinerii permisului de conducere, fără a deţine autorizaţie de şcoală de conducători auto sau autorizaţie de instructor auto ori care are autorizaţia suspendată, anulată sau cu valabilitate depăşită, după caz.\" 5. La articolul 57^4, după alineatul (1) se introduce un nou alineat, alineatul (1^1), cu următorul cuprins: \"(1^1) Contravenţia prevăzută la art. 57^2 lit. g)"
  },
  {
    "url": "https://legislatie.just.ro/Public/DetaliiDocumentAfis/117862",
    "name": "117862",
    "chunk_index": 5,
    "text": "a deţine autorizaţie de şcoală de conducători auto sau autorizaţie de instructor auto ori care are autorizaţia suspendată, anulată sau cu valabilitate depăşită, după caz.\" 5. La articolul 57^4, după alineatul (1) se introduce un nou alineat, alineatul (1^1), cu următorul cuprins: \"(1^1) Contravenţia prevăzută la art. 57^2 lit. g) se sancţionează cu amendă de la 10.000 lei la 15.000 de lei.\" 6. La articolul 62, după alineatul (1) se introduce un nou alineat, alineatul (1^1), cu următorul cuprins: \"(1^1) În cazul utilizării unui autovehicul pentru pregătirea practică a persoanelor în vederea obţinerii permisului de conducere, fără a deţine autorizaţie de şcoală de conducători auto sau autorizaţie de instructor auto, se suspendă dreptul de utilizare a autovehiculului prin reţinerea plăcuţelor de înmatriculare şi a certificatului de înmatriculare, aplicându-se şi sancţiunea contravenţională corespunzătoare.\" 7. La articolul 62, alineatele (2) şi (3) se modifică şi vor avea următorul cuprins: \"(2) Inspectorii de trafic, precum şi ofiţerii şi/sau agenţii de poliţie din cadrul Poliţiei Române care au calitatea de poliţişti rutieri au dreptul să reţină documentele prevăzute la alin. (1) şi (1^1), dacă acestea au valabilitatea depăşită sau nu sunt conforme cu transportul efectuat, precum şi plăcuţele de înmatriculare împreună cu certificatul de"
  },
  {
    "url": "https://legislatie.just.ro/Public/DetaliiDocumentAfis/117862",
    "name": "117862",
    "chunk_index": 6,
    "text": "trafic, precum şi ofiţerii şi/sau agenţii de poliţie din cadrul Poliţiei Române care au calitatea de poliţişti rutieri au dreptul să reţină documentele prevăzute la alin. (1) şi (1^1), dacă acestea au valabilitatea depăşită sau nu sunt conforme cu transportul efectuat, precum şi plăcuţele de înmatriculare împreună cu certificatul de înmatriculare. (3) Plăcuţele de înmatriculare împreună cu certificatul de înmatriculare şi o copie a proceselor-verbale de constatare a contravenţiei şi de reţinere a plăcuţelor de înmatriculare şi a certificatului de înmatriculare se predau inspectoratului judeţean de poliţie, respectiv Direcţiei Generale de Poliţie a Municipiului Bucureşti, care notifică deţinătorului autovehiculului faptul că suspendarea dreptului de utilizare a autovehiculului prin reţinerea certificatului de înmatriculare şi a plăcuţelor de înmatriculare încetează la 6 luni de la data procesului-verbal de reţinere a acestora. Suspendarea dreptului de utilizare a autovehiculului încetează, iar plăcuţele de înmatriculare şi certificatele de înmatriculare se restituie, la cerere, dacă se face dovada achitării amenzii.\" ... 8. La articolul 62, alineatul (4) se abrogă. + Articolul II Legea nr. 38/2003 privind transportul în regim de taxi şi în regim de închiriere, publicată în Monitorul Oficial al României, Partea I, nr. 45 din 28 ianuarie 2003, cu modificările şi completările ulterioare, se"
  },
  {
    "url": "https://legislatie.just.ro/Public/DetaliiDocumentAfis/117862",
    "name": "117862",
    "chunk_index": 7,
    "text": "face dovada achitării amenzii.\" ... 8. La articolul 62, alineatul (4) se abrogă. + Articolul II Legea nr. 38/2003 privind transportul în regim de taxi şi în regim de închiriere, publicată în Monitorul Oficial al României, Partea I, nr. 45 din 28 ianuarie 2003, cu modificările şi completările ulterioare, se modifică şi se completează după cum urmează: 1. La articolul 20, alineatul (7) se modifică şi va avea următorul cuprins: \"(7) Se interzice staţionarea taxiurilor în vederea efectuării de transport rutier public de persoane, în regim de taxi, în altă localitate decât localitatea de autorizare.\" 2. La articolul 36, după alineatul (2) se introduce un nou alineat, alineatul (3), cu următorul cuprins: \"(3) Se interzice amplasarea fără drept pe/în interiorul autovehiculului a însemnelor şi accesoriilor specifice taximetrelor autorizate sau autovehiculelor autorizate în regim de închiriere.\" 3. La articolul 55 punctul 1, litera a) se modifică şi va avea următorul cuprins: \"a) aplicabilă taximetriştilor pentru nerespectarea prevederilor art. 22 şi art. 52 alin. (3) lit. a), c), e), f), j), k), o), u) şi x);\". 4. La articolul 55 punctul 2, după litera b) se introduce o nouă literă, litera c), cu următorul cuprins: \"c) aplicabilă taximetriştilor sau interpuşilor acestora care"
  },
  {
    "url": "https://legislatie.just.ro/Public/DetaliiDocumentAfis/117862",
    "name": "117862",
    "chunk_index": 8,
    "text": "\"a) aplicabilă taximetriştilor pentru nerespectarea prevederilor art. 22 şi art. 52 alin. (3) lit. a), c), e), f), j), k), o), u) şi x);\". 4. La articolul 55 punctul 2, după litera b) se introduce o nouă literă, litera c), cu următorul cuprins: \"c) aplicabilă taximetriştilor sau interpuşilor acestora care abordează clienţii în interiorul aeroportului, potrivit prevederilor art. 24^1 alin. (3).\" 5. La articolul 55 punctul 3, litera a) se modifică şi va avea următorul cuprins: \"a) aplicabilă taximetriştilor pentru intervenţii asupra componentelor aparatului de taxat, în scopul majorării preţului transportului sau neincluderii unor venituri realizate în memoria fiscală, precum şi pentru nerespectarea prevederilor art. 20 alin. (7), art. 25 alin. (6) şi (7) şi art. 52 alin. (3) lit. g), p), r), s) şi v), precum şi transportatorilor în regim de închiriere pentru nerespectarea prevederilor art. 25 alin. (6) şi (7);\". 6. La articolul 55 punctul 3, după litera e) se introduc două noi litere, literele f) şi g), cu următorul cuprins: \"f) aplicabilă conducătorilor auto pentru nerespectarea prevederilor art. 36 alin. (3); g) aplicabilă pentru efectuarea de transport public de persoane cu un autoturism, fără respectarea prevederilor art. 7 şi 8.\" ... 7. După articolul 58 se introduce"
  },
  {
    "url": "https://legislatie.just.ro/Public/DetaliiDocumentAfis/117862",
    "name": "117862",
    "chunk_index": 9,
    "text": "e) se introduc două noi litere, literele f) şi g), cu următorul cuprins: \"f) aplicabilă conducătorilor auto pentru nerespectarea prevederilor art. 36 alin. (3); g) aplicabilă pentru efectuarea de transport public de persoane cu un autoturism, fără respectarea prevederilor art. 7 şi 8.\" ... 7. După articolul 58 se introduce un nou articol, articolul 58^1, cu următorul cuprins: \"Art. 58^1. - (1) În cazul utilizării pentru transport public de persoane a unui autoturism, fără a se deţine autorizaţie de transport în regim de taxi sau autorizaţie de transport în regim de închiriere, se suspendă dreptul de utilizare a autoturismului prin reţinerea de către ofiţerii şi/sau agenţii de poliţie din cadrul Poliţiei Române care au calitatea de poliţişti rutieri a plăcuţelor de înmatriculare şi a certificatului de înmatriculare, aplicându-se şi sancţiunea contravenţională corespunzătoare. (2) Ofiţerii şi/sau agenţii de poliţie din cadrul Poliţiei Române care au calitatea de poliţişti rutieri au dreptul să reţină plăcuţele de înmatriculare, precum şi documentele prevăzute la alin. (1), dacă acestea au valabilitatea depăşită sau nu sunt conforme cu transportul efectuat. ... (3) Plăcuţele de înmatriculare împreună cu certificatul de înmatriculare şi o copie a proceselor-verbale de constatare a contravenţiei şi de reţinere a plăcuţelor de înmatriculare"
  },
  {
    "url": "https://legislatie.just.ro/Public/DetaliiDocumentAfis/117862",
    "name": "117862",
    "chunk_index": 10,
    "text": "să reţină plăcuţele de înmatriculare, precum şi documentele prevăzute la alin. (1), dacă acestea au valabilitatea depăşită sau nu sunt conforme cu transportul efectuat. ... (3) Plăcuţele de înmatriculare împreună cu certificatul de înmatriculare şi o copie a proceselor-verbale de constatare a contravenţiei şi de reţinere a plăcuţelor de înmatriculare şi a certificatului de înmatriculare se predau inspectoratului judeţean de poliţie, respectiv Direcţiei Generale de Poliţie a Municipiului Bucureşti, care notifică deţinătorului autovehiculului faptul că suspendarea dreptului de utilizare a autovehiculului prin reţinerea certificatului de înmatriculare şi a plăcuţelor de înmatriculare încetează la 6 luni de la data procesului-verbal de reţinere a acestora. Suspendarea dreptului de utilizare a autovehiculului încetează, iar plăcuţele de înmatriculare şi certificatele de înmatriculare se restituie, la cerere, dacă se face dovada achitării amenzii.\" ... + Articolul III Legea serviciilor de transport public local nr. 92/2007 , publicată în Monitorul Oficial al României, Partea I, nr. 262 din 19 aprilie 2007, se modifică şi se completează după cum urmează: 1. La articolul 45, alineatul (8) se modifică şi va avea următorul cuprins: \"(8) Constatarea contravenţiilor prevăzute la alin. (2)-(7) şi aplicarea sancţiunilor se fac de către împuterniciţii primarilor comunelor, oraşelor şi municipiilor, de către primarul general"
  },
  {
    "url": "https://legislatie.just.ro/Public/DetaliiDocumentAfis/117862",
    "name": "117862",
    "chunk_index": 11,
    "text": "262 din 19 aprilie 2007, se modifică şi se completează după cum urmează: 1. La articolul 45, alineatul (8) se modifică şi va avea următorul cuprins: \"(8) Constatarea contravenţiilor prevăzute la alin. (2)-(7) şi aplicarea sancţiunilor se fac de către împuterniciţii primarilor comunelor, oraşelor şi municipiilor, de către primarul general al municipiului Bucureşti, de către preşedinţii consiliilor judeţene, de către persoanele împuternicite de aceştia, precum şi de către ofiţerii şi/sau agenţii de poliţie din cadrul Poliţiei Române care au calitatea de poliţişti rutieri, după caz.\" 2. După articolul 46 se introduce un nou articol, articolul 46^1, cu următorul cuprins: \"Art. 46^1. - (1) În cazul utilizării pentru transport a unui autovehicul fără a se deţine următoarele documente valabile, după caz, autorizaţie de transport, copia conformă a acesteia, licenţă de traseu, se suspendă dreptul de utilizare a autovehiculului, prin reţinerea de către ofiţerii şi/sau agenţii de poliţie din cadrul Poliţiei Române care au calitatea de poliţişti rutieri a plăcuţelor de înmatriculare şi a certificatului de înmatriculare, aplicându-se şi sancţiunea contravenţională corespunzătoare. (2) Ofiţerii şi/sau agenţii de poliţie din cadrul Poliţiei Române care au calitatea de poliţişti rutieri au dreptul să reţină plăcuţele de înmatriculare, precum şi documentele prevăzute la alin. (1),"
  },
  {
    "url": "https://legislatie.just.ro/Public/DetaliiDocumentAfis/117862",
    "name": "117862",
    "chunk_index": 12,
    "text": "care au calitatea de poliţişti rutieri a plăcuţelor de înmatriculare şi a certificatului de înmatriculare, aplicându-se şi sancţiunea contravenţională corespunzătoare. (2) Ofiţerii şi/sau agenţii de poliţie din cadrul Poliţiei Române care au calitatea de poliţişti rutieri au dreptul să reţină plăcuţele de înmatriculare, precum şi documentele prevăzute la alin. (1), dacă acestea au valabilitatea depăşită sau nu sunt conforme cu transportul efectuat. ... (3) Plăcuţele de înmatriculare împreună cu certificatul de înmatriculare şi o copie a proceselor-verbale de constatare a contravenţiei şi de reţinere a plăcuţelor de înmatriculare şi a certificatului de înmatriculare se predau inspectoratului judeţean de poliţie, respectiv Direcţiei Generale de Poliţie a Municipiului Bucureşti, care notifică deţinătorului autovehiculului faptul că suspendarea dreptului de utilizare a autovehiculului prin reţinerea certificatului de înmatriculare şi a plăcuţelor de înmatriculare încetează la 6 luni de la data procesului-verbal de reţinere a acestora. Suspendarea dreptului de utilizare a autovehiculului încetează, iar plăcuţele de înmatriculare şi certificatele de înmatriculare se restituie, la cerere, dacă se face dovada achitării amenzii.\" ... + Articolul IV Procedurile de suspendare a dreptului de utilizare a unui autovehicul prin reţinerea certificatului de înmatriculare şi a plăcuţelor de înmatriculare, prevăzute la art. I. pct. 6, art. II pct. 7"
  },
  {
    "url": "https://legislatie.just.ro/Public/DetaliiDocumentAfis/117862",
    "name": "117862",
    "chunk_index": 13,
    "text": "de înmatriculare şi certificatele de înmatriculare se restituie, la cerere, dacă se face dovada achitării amenzii.\" ... + Articolul IV Procedurile de suspendare a dreptului de utilizare a unui autovehicul prin reţinerea certificatului de înmatriculare şi a plăcuţelor de înmatriculare, prevăzute la art. I. pct. 6, art. II pct. 7 şi art. III pct. 2, se stabilesc prin ordin comun al ministrului administraţiei şi internelor şi al ministrului transporturilor şi infrastructurii, în termen de 15 zile de la data intrării în vigoare a prezentei ordonanţe de urgenţă. + Articolul V Împotriva măsurii de suspendare a dreptului de utilizare a unui autovehicul prin reţinerea certificatului de înmatriculare şi a plăcuţelor de înmatriculare se poate formula plângere la instanţa de contencios administrativ, în condiţiile legii. PRIM-MINISTRU EMIL BOC Contrasemnează: -------------- Ministrul transporturilor şi infrastructurii, Radu Mircea Berceanu Ministrul administraţiei şi internelor, Vasile Blaga Ministrul finanţelor publice, Sebastian Teodor Gheorghe Vlădescu Bucureşti, 12 aprilie 2010. Nr. 34. ------- Conținutul acestui material nu reprezintă în mod obligatoriu poziția oficială a Uniunii Europene sau a Guvernului României. Pentru informații detaliate despre celelalte programe cofinanțate de Uniunea Europeană, vă invităm să vizitați www.fonduri-ue.ro . Copyright © 2025 - Ministerul Justiției. Toate drepturile rezervate. - Termeni și"
  },
  {
    "url": "https://legislatie.just.ro/Public/DetaliiDocumentAfis/117862",
    "name": "117862",
    "chunk_index": 14,
    "text": "aprilie 2010. Nr. 34. ------- Conținutul acestui material nu reprezintă în mod obligatoriu poziția oficială a Uniunii Europene sau a Guvernului României. Pentru informații detaliate despre celelalte programe cofinanțate de Uniunea Europeană, vă invităm să vizitați www.fonduri-ue.ro . Copyright © 2025 - Ministerul Justiției. Toate drepturile rezervate. - Termeni și Condiții | Acasă | Despre Proiect | Facilități Oferite | Legături Utile × Inchide Versiune Beta A fost lansata versiunea Beta a Portalului Legislativ Fiind o versiune Beta, este posibil ca unele facilitati sa nu functioneze in mod corect. Inchide mesajul de atentionare × Inchide Datorita faptului ca folositi o versiune de Internet Explorer (Internet Explorer 8) foarte veche este posibil ca unele functionalitati sa fie dezactivate sau sa nu functioneze corect! Ce browser sa aleg? Google Chrome Descarca Browser Mozilla Firefox Descarca Browser Internet Explorer Descarca Browser Apple Safari Descarca Browser De ce sa actualizez browserul? Browserele invechite, cum ar fi Internet Explorer 8 (lansat în 2001) nu respecta standardele web, nu ofera unele facilitati noi browser-ului, cum ar fi de navigatie sau descarcare, managerul de tab-uri, si au probleme de securitate. Aceasta afecteaza, de asemenea, calitatea de redare site-uri web. Inchide mesajul de atentionare"
  },
  {
    "url": "https://legislatie.just.ro/Public/DetaliiDocumentAfis/117862",
    "name": "117862",
    "chunk_index": 15,
    "text": "ar fi Internet Explorer 8 (lansat în 2001) nu respecta standardele web, nu ofera unele facilitati noi browser-ului, cum ar fi de navigatie sau descarcare, managerul de tab-uri, si au probleme de securitate. Aceasta afecteaza, de asemenea, calitatea de redare site-uri web. Inchide mesajul de atentionare"
  }
]