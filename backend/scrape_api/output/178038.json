[
  {
    "url": "https://legislatie.just.ro/Public/DetaliiDocumentAfis/178038",
    "name": "178038",
    "chunk_index": 0,
    "text": "OUG 12 27/04/2016 - Portal Legislativ Portal Legislativ Meniu Meniu Acasă Despre Proiect Facilități Oferite Legături Utile GDPR Meniu Acasă Despre Proiect Facilități Oferite Legături Utile GDPR Prin portalul N-Lex se acorda acces gratuit la legislatiile nationale ale statelor membre, portalul fiind conceput pe baza unei tehnologii de comunicare interne, ce permite accesarea directa a bazelor de date legislative nationale, rezultatele cautarilor venind direct de la sursa. Cuprins Se încarcă, vă rugăm asteptati. + Fișă act Actiuni suferite Actiuni Induse Refera pe Referit de Cuprinsul Actului Articolul I Articolul II PRIM-MINISTRUDACIAN JULIEN CIOLOŞContrasemnează:---------------Ministrul transporturilor,Dan Marian CostescuViceprim-ministru,ministrul dezvoltăriiregionale şi administraţiei publice,Vasile DîncuMinistrul finanţelor publice,Anca Dana DraguMinistrul afacerilor externe,Lazăr Comănescu Reveniti in topul paginii Forma printabilă ORDONANŢĂ DE URGENŢĂ nr. 12 din 27 aprilie 2016 pentru modificarea alin. (4) al art. 24^1 din Legea nr. 38/2003 privind transportul în regim de taxi şi în regim de închiriere, precum şi pentru stabilirea unor măsuri privind aplicarea în domeniul transportului cu metroul a prevederilor Regulamentului (CE) nr. 1.370/2007 al Parlamentului European şi al Consiliului din 23 octombrie 2007 privind serviciile publice de transport feroviar şi rutier de călători şi de abrogare a Regulamentelor (CEE) nr. 1.191/69 şi nr. 1.107/70 ale Consiliului EMITENT GUVERNUL Publicat"
  },
  {
    "url": "https://legislatie.just.ro/Public/DetaliiDocumentAfis/178038",
    "name": "178038",
    "chunk_index": 1,
    "text": "măsuri privind aplicarea în domeniul transportului cu metroul a prevederilor Regulamentului (CE) nr. 1.370/2007 al Parlamentului European şi al Consiliului din 23 octombrie 2007 privind serviciile publice de transport feroviar şi rutier de călători şi de abrogare a Regulamentelor (CEE) nr. 1.191/69 şi nr. 1.107/70 ale Consiliului EMITENT GUVERNUL Publicat în MONITORUL OFICIAL nr. 330 din 28 aprilie 2016 În vederea eliminării blocajelor existente în prezent în activitatea de transport în regim de taxi de la Aeroportul Internaţional \"Henri Coandă\" Bucureşti, precum şi a efectelor negative cu impact imediat asupra imaginii externe a României, pentru evitarea reducerii semnificative a activităţii de transport în regim de taxi de la Aeroportul Internaţional \"Henri Coandă\" Bucureşti din cauza restricţiilor privind volumul portbagajului, în condiţiile în care nu există o alternativă rezonabilă de transport public spre/dinspre aeroport în orele de vârf de trafic, fapt ce ar aduce prejudicii atât interesului public, cât şi celui privat, având în vedere că nerezolvarea acestor probleme, în regim de urgenţă, poate genera nemulţumiri în rândul pasagerilor, luând în considerare că în Decizia Comisiei Europene din 15 decembrie 2015 privind proiectul major \"Îmbunătăţirea serviciilor de transport public de călători pe Linia de Metrou 2 Berceni - Pipera\", proiect care"
  },
  {
    "url": "https://legislatie.just.ro/Public/DetaliiDocumentAfis/178038",
    "name": "178038",
    "chunk_index": 2,
    "text": "privat, având în vedere că nerezolvarea acestor probleme, în regim de urgenţă, poate genera nemulţumiri în rândul pasagerilor, luând în considerare că în Decizia Comisiei Europene din 15 decembrie 2015 privind proiectul major \"Îmbunătăţirea serviciilor de transport public de călători pe Linia de Metrou 2 Berceni - Pipera\", proiect care face parte din programul operaţional \"Transport\" pentru asistenţă structurală comunitară prin Fondul european de dezvoltare regională şi Fondul de coeziune în conformitate cu obiectivul \"convergenţă\" în România, prin care a fost aprobată contribuţia financiară din partea Fondului de coeziune la acea parte a proiectului major \"Îmbunătăţirea serviciilor de transport public de călători pe Linia de Metrou 2 Berceni - Pipera\", în valoare de 112.375.561 euro, se prevede că \"România a transmis Comisiei angajamentul beneficiarului proiectului major de a semna un contract de servicii publice cu organismul competent până în aprilie 2016\", ţinând seama de faptul că punerea în aplicare a Deciziei Comisiei Europene din 15 decembrie 2015 este prevăzută a fi în cadrul perioadei de eligibilitate stabilite la art. 56 din Regulamentul (CE) nr. 1.083/2006 al Consiliului din 11 iunie 2006 de stabilire a anumitor dispoziţii generale privind Fondul European de Dezvoltare Regională, Fondul Social European şi Fondul de coeziune"
  },
  {
    "url": "https://legislatie.just.ro/Public/DetaliiDocumentAfis/178038",
    "name": "178038",
    "chunk_index": 3,
    "text": "Deciziei Comisiei Europene din 15 decembrie 2015 este prevăzută a fi în cadrul perioadei de eligibilitate stabilite la art. 56 din Regulamentul (CE) nr. 1.083/2006 al Consiliului din 11 iunie 2006 de stabilire a anumitor dispoziţii generale privind Fondul European de Dezvoltare Regională, Fondul Social European şi Fondul de coeziune şi de abrogare a Regulamentului (CE) nr. 1.260/1990, care face parte din programul operaţional \"Transport\" pentru asistenţă prin FEDR şi Fondul de coeziune în conformitate cu obiectivul \"convergenţă\" în România, considerând că în aceste condiţii se impune stabilirea de urgenţă a unor măsuri privind aplicarea în domeniul transportului cu metroul a prevederilor Regulamentului (CE) nr. 1.370/2007 al Parlamentului European şi al Consiliului din 23 octombrie 2007 privind serviciile publice de transport feroviar şi rutier de călători şi de abrogare a Regulamentelor (CEE) nr. 1.191/69 şi nr. 1.107/70 ale Consiliului, întrucât neadoptarea acestor măsuri creează riscul nefinanţării proiectelor din această categorie, deoarece cheltuielile aferente devin neeligibile, ca urmare a neîndeplinirii condiţiilor de eligibilitate şi în mod concret determină suportarea acestora numai de la bugetul de stat, având în vedere că aceste aspecte constituie situaţii de urgenţă şi extraordinare, în temeiul art. 115 alin. (4) din Constituţia României, republicată, Guvernul României adoptă"
  },
  {
    "url": "https://legislatie.just.ro/Public/DetaliiDocumentAfis/178038",
    "name": "178038",
    "chunk_index": 4,
    "text": "deoarece cheltuielile aferente devin neeligibile, ca urmare a neîndeplinirii condiţiilor de eligibilitate şi în mod concret determină suportarea acestora numai de la bugetul de stat, având în vedere că aceste aspecte constituie situaţii de urgenţă şi extraordinare, în temeiul art. 115 alin. (4) din Constituţia României, republicată, Guvernul României adoptă prezenta ordonanţă de urgenţă. + Articolul I Alineatul (4) al articolului 24^1 din Legea nr. 38/2003 privind transportul în regim de taxi şi în regim de închiriere, publicată în Monitorul Oficial al României, Partea I, nr. 45 din 28 ianuarie 2003, cu modificările şi completările ulterioare, se modifică şi va avea următorul cuprins: \"(4) În locurile de aşteptare asigurate de administraţia fiecărui aeroport din raza teritorială a municipiului Bucureşti şi a judeţului Ilfov au acces numai taxiurile care deţin autorizaţii emise de autorităţile de autorizare din aceste unităţi administrativ-teritoriale.\" + Articolul II (1) Ministerul Transporturilor este desemnat ca autoritate competentă, în sensul prevederilor art. 2 lit. (b) din Regulamentul (CE) nr. 1.370/2007 al Parlamentului European şi al Consiliului din 23 octombrie 2007 privind serviciile publice de transport feroviar şi rutier de călători şi de abrogare a Regulamentelor (CEE) nr. 1.191/69 şi nr. 1.107/70 ale Consiliului, pentru încheierea contactului de servicii"
  },
  {
    "url": "https://legislatie.just.ro/Public/DetaliiDocumentAfis/178038",
    "name": "178038",
    "chunk_index": 5,
    "text": "în sensul prevederilor art. 2 lit. (b) din Regulamentul (CE) nr. 1.370/2007 al Parlamentului European şi al Consiliului din 23 octombrie 2007 privind serviciile publice de transport feroviar şi rutier de călători şi de abrogare a Regulamentelor (CEE) nr. 1.191/69 şi nr. 1.107/70 ale Consiliului, pentru încheierea contactului de servicii publice în domeniul transportului cu metroul. ... (2) Contractul de servicii publice în domeniul transportului cu metroul se încheie între Ministerul Transporturilor şi Societatea Comercială de Transport cu Metroul Bucureşti \"Metrorex\" - S.A., în conformitate cu prevederile Regulamentului (CE) nr. 1.370/2007 , se actualizează anual după aprobarea bugetului de stat şi se aprobă prin ordin al ministrului transporturilor. ... (3) Contractul de servicii publice de transport de călători cu metroul va conţine în mod obligatoriu următoarele prevederi: ... a) natura şi întinderea oricărui drept exclusiv acordat, într-un mod care să prevină compensarea în exces; ... b) definirea obligaţiilor de serviciu public pe care trebuie să le respecte operatorul de servicii publice de transport de călători cu metroul; ... c) indicatorii în baza cărora se stabileşte şi se acordă compensaţia de serviciu public; ... d) valoarea compensaţiei de serviciu public; ... e) stabilirea modalităţilor de calculare a cheltuielilor legate de prestarea"
  },
  {
    "url": "https://legislatie.just.ro/Public/DetaliiDocumentAfis/178038",
    "name": "178038",
    "chunk_index": 6,
    "text": "public pe care trebuie să le respecte operatorul de servicii publice de transport de călători cu metroul; ... c) indicatorii în baza cărora se stabileşte şi se acordă compensaţia de serviciu public; ... d) valoarea compensaţiei de serviciu public; ... e) stabilirea modalităţilor de calculare a cheltuielilor legate de prestarea de servicii; ... f) modalităţile de alocare şi evidenţiere a veniturilor proprii rezultate din vânzarea de titluri de călătorie; ... g) durata contractului de serviciu public; ... h) o cotă de profit rezonabil de până la 3%; ... i) obiective de calitate şi sancţiunile aplicabile; ... j) condiţii aplicabile subcontractării. ... (4) Transportul public de călători cu metroul are caracter de serviciu public. Pentru acest serviciu compensaţia cuvenită se acordă lunar, în baza contractului de servicii publice de transport cu metroul, încheiat cu respectarea prevederilor legale, inclusiv a prevederilor din domeniul ajutorului de stat. ... (5) Contractul de servicii publice de transport de călători cu metroul şi orice modificare a acestuia privind durata, teritoriul deservit, definirea obligaţiilor de serviciu public, nivelul sau modalitatea de stabilire a compensaţiei vor fi supuse avizării de către Consiliul Concurenţei, cu respectarea prevederilor din Ordonanţa de urgenţă a Guvernului nr. 77/2014 privind procedurile naţionale în"
  },
  {
    "url": "https://legislatie.just.ro/Public/DetaliiDocumentAfis/178038",
    "name": "178038",
    "chunk_index": 7,
    "text": "de transport de călători cu metroul şi orice modificare a acestuia privind durata, teritoriul deservit, definirea obligaţiilor de serviciu public, nivelul sau modalitatea de stabilire a compensaţiei vor fi supuse avizării de către Consiliul Concurenţei, cu respectarea prevederilor din Ordonanţa de urgenţă a Guvernului nr. 77/2014 privind procedurile naţionale în domeniul ajutorului de stat, precum şi pentru modificarea şi completarea Legii concurenţei nr. 21/1996 , aprobată cu modificări şi completări prin Legea nr. 20/2015 , cu modificările şi completările ulterioare. ... PRIM-MINISTRU DACIAN JULIEN CIOLOŞ Contrasemnează: --------------- Ministrul transporturilor, Dan Marian Costescu Viceprim-ministru, ministrul dezvoltării regionale şi administraţiei publice, Vasile Dîncu Ministrul finanţelor publice, Anca Dana Dragu Ministrul afacerilor externe, Lazăr Comănescu Bucureşti, 27 aprilie 2016. Nr. 12. ----- Conținutul acestui material nu reprezintă în mod obligatoriu poziția oficială a Uniunii Europene sau a Guvernului României. Pentru informații detaliate despre celelalte programe cofinanțate de Uniunea Europeană, vă invităm să vizitați www.fonduri-ue.ro . Copyright © 2025 - Ministerul Justiției. Toate drepturile rezervate. - Termeni și Condiții | Acasă | Despre Proiect | Facilități Oferite | Legături Utile × Inchide Versiune Beta A fost lansata versiunea Beta a Portalului Legislativ Fiind o versiune Beta, este posibil ca unele facilitati sa nu functioneze"
  },
  {
    "url": "https://legislatie.just.ro/Public/DetaliiDocumentAfis/178038",
    "name": "178038",
    "chunk_index": 8,
    "text": "www.fonduri-ue.ro . Copyright © 2025 - Ministerul Justiției. Toate drepturile rezervate. - Termeni și Condiții | Acasă | Despre Proiect | Facilități Oferite | Legături Utile × Inchide Versiune Beta A fost lansata versiunea Beta a Portalului Legislativ Fiind o versiune Beta, este posibil ca unele facilitati sa nu functioneze in mod corect. Inchide mesajul de atentionare × Inchide Datorita faptului ca folositi o versiune de Internet Explorer (Internet Explorer 8) foarte veche este posibil ca unele functionalitati sa fie dezactivate sau sa nu functioneze corect! Ce browser sa aleg? Google Chrome Descarca Browser Mozilla Firefox Descarca Browser Internet Explorer Descarca Browser Apple Safari Descarca Browser De ce sa actualizez browserul? Browserele invechite, cum ar fi Internet Explorer 8 (lansat în 2001) nu respecta standardele web, nu ofera unele facilitati noi browser-ului, cum ar fi de navigatie sau descarcare, managerul de tab-uri, si au probleme de securitate. Aceasta afecteaza, de asemenea, calitatea de redare site-uri web. Inchide mesajul de atentionare"
  },
  {
    "url": "https://legislatie.just.ro/Public/DetaliiDocumentAfis/178038",
    "name": "178038",
    "chunk_index": 9,
    "text": "asemenea, calitatea de redare site-uri web. Inchide mesajul de atentionare"
  }
]