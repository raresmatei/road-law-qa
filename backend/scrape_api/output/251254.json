[
  {
    "url": "https://legislatie.just.ro/Public/DetaliiDocumentAfis/251254",
    "name": "251254",
    "chunk_index": 0,
    "text": "ORDONANTA 6 31/01/2022 - Portal Legislativ Portal Legislativ Meniu Meniu Acasă Despre Proiect Facilități Oferite Legături Utile GDPR Meniu Acasă Despre Proiect Facilități Oferite Legături Utile GDPR Prin portalul N-Lex se acorda acces gratuit la legislatiile nationale ale statelor membre, portalul fiind conceput pe baza unei tehnologii de comunicare interne, ce permite accesarea directa a bazelor de date legislative nationale, rezultatele cautarilor venind direct de la sursa. Cuprins Se încarcă, vă rugăm asteptati. + Fișă act Actiuni suferite Actiuni Induse Refera pe Referit de Cuprinsul Actului pentru modificarea Legii serviciilor publice de transport persoane în unitățile administrativ-teritoriale nr. 92/2007 Articolul I Articolul II PRIM-MINISTRUNICOLAE-IONEL CIUCĂContrasemneazăViceprim-ministru, ministrul transporturilor și infrastructurii,Sorin Mihai GrindeanuMinistrul dezvoltării, lucrărilor publice și administrației,Cseke Attila-ZoltánMinistrul finanțelor,Adrian Câciu Reveniti in topul paginii Forma printabilă ORDONANȚĂ nr. 6 din 31 ianuarie 2022 pentru modificarea Legii serviciilor publice de transport persoane în unitățile administrativ-teritoriale nr. 92/2007 EMITENT GUVERNUL ROMÂNIEI Publicat în MONITORUL OFICIAL nr. 94 din 31 ianuarie 2022 În temeiul art. 108 din Constituția României, republicată , și al art. 1 pct. VI.11 din Legea nr. 311/2021 privind abilitarea Guvernului de a emite ordonanțe, Guvernul României adoptă prezenta ordonanță. + Articolul I Legea serviciilor publice de transport persoane în unitățile"
  },
  {
    "url": "https://legislatie.just.ro/Public/DetaliiDocumentAfis/251254",
    "name": "251254",
    "chunk_index": 1,
    "text": "MONITORUL OFICIAL nr. 94 din 31 ianuarie 2022 În temeiul art. 108 din Constituția României, republicată , și al art. 1 pct. VI.11 din Legea nr. 311/2021 privind abilitarea Guvernului de a emite ordonanțe, Guvernul României adoptă prezenta ordonanță. + Articolul I Legea serviciilor publice de transport persoane în unitățile administrativ-teritoriale nr. 92/2007 , publicată în Monitorul Oficial al României, Partea I, nr. 262 din 19 aprilie 2007, cu modificările și completările ulterioare, se modifică după cum urmează: 1. La capitolul IV, titlul secțiunii a 3-a va avea următorul cuprins: + Secţiunea a 3-a Serviciul public de transport local sau județean de persoane pe căile navigabile interioare ... 2. Articolul 12 va avea următorul cuprins: + Articolul 12 (1) Transportul de persoane pe căile navigabile interioare reprezintă un serviciu public de transport local sau județean, după caz, dacă prin hotărâre a Guvernului inițiată de Ministerul Transporturilor și Infrastructurii sau prin hotărâre a autorității deliberative a unității administrativ-teritoriale se stabilesc obligațiile de serviciu public în sarcina transportatorilor, în schimbul acordării unor drepturi exclusive și/sau compensații de serviciu public, conform Regulamentului (CE) nr. 1.370/2007. (2) Pentru serviciile publice de transport persoane pe căile navigabile interioare, au calitatea de autoritate competentă, în înțelesul"
  },
  {
    "url": "https://legislatie.just.ro/Public/DetaliiDocumentAfis/251254",
    "name": "251254",
    "chunk_index": 2,
    "text": "hotărâre a autorității deliberative a unității administrativ-teritoriale se stabilesc obligațiile de serviciu public în sarcina transportatorilor, în schimbul acordării unor drepturi exclusive și/sau compensații de serviciu public, conform Regulamentului (CE) nr. 1.370/2007. (2) Pentru serviciile publice de transport persoane pe căile navigabile interioare, au calitatea de autoritate competentă, în înțelesul Regulamentului (CE) nr. 1.370/2007, unitățile administrativ-teritoriale sau, după caz, asociațiile de dezvoltare intercomunitară, cu excepția serviciului public de transport naval de persoane între localitățile din Delta Dunării, unde Ministerul Transporturilor și Infrastructurii are calitatea de autoritate competentă. (3) Serviciul public de transport persoane pe căile navigabile interioare se realizează prin servicii publice de transport prin curse regulate, considerate servicii publice de transport compensate. (4) Categoriile de persoane care beneficiază de compensarea transportului naval, rutele, orarul și frecvența curselor aferente se stabilesc prin hotărâre a autorității deliberative a unității administrativ-teritoriale, dacă aceasta are calitatea de autoritate competentă conform alin. (2). (5) Organizarea serviciului public de transport naval de persoane între localitățile din Delta Dunării, categoriile de persoane care beneficiază de compensarea transportului naval, rutele, orarul și frecvența curselor aferente, precum și criteriile pe baza cărora sunt determinate acestea se aprobă prin hotărâre a Guvernului inițiată de Ministerul Transporturilor și Infrastructurii. ..."
  },
  {
    "url": "https://legislatie.just.ro/Public/DetaliiDocumentAfis/251254",
    "name": "251254",
    "chunk_index": 3,
    "text": "Organizarea serviciului public de transport naval de persoane între localitățile din Delta Dunării, categoriile de persoane care beneficiază de compensarea transportului naval, rutele, orarul și frecvența curselor aferente, precum și criteriile pe baza cărora sunt determinate acestea se aprobă prin hotărâre a Guvernului inițiată de Ministerul Transporturilor și Infrastructurii. ... 3. La articolul 20, alineatul (1) va avea următorul cuprins: + Articolul 20 (1) Autoritățile de reglementare competente la nivel central pentru domeniul serviciilor publice de transport local și județean de persoane sunt Ministerul Transporturilor și Infrastructurii pentru transportul de persoane pe căile navigabile interioare prevăzut la art. 12 alin. (1) și Autoritatea Națională de Reglementare pentru Serviciile Comunitare de Utilități Publice, denumită în continuare A.N.R.S.C., pentru transportul public rutier și feroviar de persoane, cu excepția transportului efectuat cu metroul. ... 4. La articolul 24, alineatul (2) va avea următorul cuprins: (2) Serviciul de transport local și județean de persoane prin curse regulate efectuat cu nave se realizează prin hotărâre de dare în administrare sau prin contract de delegare a gestiunii, pe baza autorizației de transport, acordată de către Autoritatea Navală Română. Serviciul public de transport naval de persoane între localitățile din Delta Dunării se realizează pe bază de contract"
  },
  {
    "url": "https://legislatie.just.ro/Public/DetaliiDocumentAfis/251254",
    "name": "251254",
    "chunk_index": 4,
    "text": "prin curse regulate efectuat cu nave se realizează prin hotărâre de dare în administrare sau prin contract de delegare a gestiunii, pe baza autorizației de transport, acordată de către Autoritatea Navală Română. Serviciul public de transport naval de persoane între localitățile din Delta Dunării se realizează pe bază de contract încheiat între Ministerul Transporturilor și Infrastructurii și operatorul economic căruia i-a fost atribuit serviciul public în urma unei proceduri de achiziție publică, organizată conform prevederilor Legii nr. 98/2016 privind achizițiile publice, cu modificările și completările ulterioare, sau ale Legii nr. 100/2016 privind concesiunile de lucrări și concesiunile de servicii, cu modificările și completările ulterioare, după caz. ... + Articolul II Legea serviciilor publice de transport persoane în unitățile administrativ-teritoriale nr. 92/2007 , publicată în Monitorul Oficial al României, Partea I, nr. 262 din 19 aprilie 2007, cu modificările și completările ulterioare, inclusiv cu modificările aduse prin prezenta ordonanță, se va republica în Monitorul Oficial al României, Partea I, după aprobarea acesteia prin lege, dându-se textelor o nouă numerotare. PRIM-MINISTRU NICOLAE-IONEL CIUCĂ Contrasemnează Viceprim-ministru, ministrul transporturilor și infrastructurii, Sorin Mihai Grindeanu Ministrul dezvoltării, lucrărilor publice și administrației, Cseke Attila-Zoltán Ministrul finanțelor, Adrian Câciu București, 31 ianuarie 2022. Nr. 6. ---- Conținutul"
  },
  {
    "url": "https://legislatie.just.ro/Public/DetaliiDocumentAfis/251254",
    "name": "251254",
    "chunk_index": 5,
    "text": "republica în Monitorul Oficial al României, Partea I, după aprobarea acesteia prin lege, dându-se textelor o nouă numerotare. PRIM-MINISTRU NICOLAE-IONEL CIUCĂ Contrasemnează Viceprim-ministru, ministrul transporturilor și infrastructurii, Sorin Mihai Grindeanu Ministrul dezvoltării, lucrărilor publice și administrației, Cseke Attila-Zoltán Ministrul finanțelor, Adrian Câciu București, 31 ianuarie 2022. Nr. 6. ---- Conținutul acestui material nu reprezintă în mod obligatoriu poziția oficială a Uniunii Europene sau a Guvernului României. Pentru informații detaliate despre celelalte programe cofinanțate de Uniunea Europeană, vă invităm să vizitați www.fonduri-ue.ro . Copyright © 2025 - Ministerul Justiției. Toate drepturile rezervate. - Termeni și Condiții | Acasă | Despre Proiect | Facilități Oferite | Legături Utile × Inchide Versiune Beta A fost lansata versiunea Beta a Portalului Legislativ Fiind o versiune Beta, este posibil ca unele facilitati sa nu functioneze in mod corect. Inchide mesajul de atentionare × Inchide Datorita faptului ca folositi o versiune de Internet Explorer (Internet Explorer 8) foarte veche este posibil ca unele functionalitati sa fie dezactivate sau sa nu functioneze corect! Ce browser sa aleg? Google Chrome Descarca Browser Mozilla Firefox Descarca Browser Internet Explorer Descarca Browser Apple Safari Descarca Browser De ce sa actualizez browserul? Browserele invechite, cum ar fi Internet Explorer 8 (lansat"
  },
  {
    "url": "https://legislatie.just.ro/Public/DetaliiDocumentAfis/251254",
    "name": "251254",
    "chunk_index": 6,
    "text": "8) foarte veche este posibil ca unele functionalitati sa fie dezactivate sau sa nu functioneze corect! Ce browser sa aleg? Google Chrome Descarca Browser Mozilla Firefox Descarca Browser Internet Explorer Descarca Browser Apple Safari Descarca Browser De ce sa actualizez browserul? Browserele invechite, cum ar fi Internet Explorer 8 (lansat în 2001) nu respecta standardele web, nu ofera unele facilitati noi browser-ului, cum ar fi de navigatie sau descarcare, managerul de tab-uri, si au probleme de securitate. Aceasta afecteaza, de asemenea, calitatea de redare site-uri web. Inchide mesajul de atentionare"
  }
]